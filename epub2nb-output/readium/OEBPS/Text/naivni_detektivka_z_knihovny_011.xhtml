<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Den pátý</p>
			<p class="MLP_text_bez1radku ParaOverride-1">Další den v&#160;knihovně. Janina Filupová sedí za stolem. Vyplňuje nutné pracovní tiskopisy, prohlíží kartotéku čtenářů a&#160;jako obvykle vyřazuje lajdáky, kterým bude nucena napsat upomínku a&#160;pozvat je tak do knihovny písemně. I&#160;tohle k&#160;práci knihovníka patří. Prohlíží kartičky zapomnětlivců: Pan Vomousek&#160;– no to je známá firma, slečna Bečková&#160;– ta říkala, že někam jede, pan Komárek&#160;– toho si pozvu, aspoň mi řekne, co je nového, milý pán… a&#160;tady… paní doktorka Lesecká? No to je podivné. Za deset let, co sem chodí, ještě neměla žádné resty. Až teď!</p>
			<p class="MLP_text ParaOverride-1">Janina Filupová se zarazí, sundá si brýle a&#160;zahledí se před sebe, v&#160;ruce kartu paní doktorky. Napíšu jí upomínku. Schválně, uvidíme, co se bude dít. A&#160;v&#160;hlavě se jí rozjela fantazie naplno. Celé to snění zakončila úvahou: Když je to policii fuk, tak to půjde přes knihovnu. Upomínky až k&#160;soudu! Pak se teprve možná policie chytí za hlavu.</p>
			<p class="MLP_text ParaOverride-1">A&#160;už píše upomínku:</p>
			<p class="MLP_text ParaOverride-1">„Dr.&#160;Lesecká, Iva, Slávy Horníka 27, Praha 5.“</p>
			<p class="MLP_text ParaOverride-1">A&#160;v&#160;hlavě se jí rodí nápad.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Je právě čas, kdy má pan doktor Drobný ordinační dobu. Gábina míří k&#160;vile. Ve své brašně třímá ony obří klíče. Občas se nenápadně ohlédne. Z&#160;protějšího domu ji z&#160;okna sleduje paní Jurtová. Kdyby něco, zapíská na píšťalku.</p>
			<p class="MLP_text ParaOverride-1">Gábina už stojí před zahradní brankou a&#160;vytahuje klíče. Zkouší jeden po druhém. Nic. Trochu ji to překvapilo… Kvapně ukládá klíče zpátky do brašny a&#160;pokračuje nenápadně v&#160;cestě. Jde až na roh, tam, co roste dřišťál. Ohlédne se&#160;– nikde nikdo. Rychle zaběhne za keř, rovnou k&#160;plotu. Ví, že paní Jurtová bedlivě sleduje okolí. Nepíská, vzduch je tedy čistý.</p>
			<p class="MLP_text ParaOverride-1">Hop! A&#160;už je Gábina za plotem a&#160;běží, seč může, k&#160;vile. Rychle vytahuje klíče a&#160;znovu, tentokrát u&#160;vstupních dveří do vily, je zkouší jeden po druhém. Občas se ohlédne. Ale&#160;– nic. Ani jeden není od vily.</p>
			<p class="MLP_text ParaOverride-1">Vteřinku přemýšlí a&#160;pak se rozeběhne za vilu, tam jsou ještě jedny dveře&#160;– asi od sklípku, všimla si jich jednou ze zadní ulice. Ale ani u&#160;nich neuspěje. Rozhoduje se, že přeskočí plot už tady vzadu, a&#160;také tak činí.</p>
			<p class="MLP_text ParaOverride-1">A&#160;už si to kráčí jakoby nic zpátky zadní ulicí do parčíku a&#160;pak do naší ulice Před Cibulkami.</p>
			<p class="MLP_text ParaOverride-1">A&#160;jako by do ní hrom bacil!</p>
			<p class="MLP_text ParaOverride-1">Zrovna v&#160;tu chvíli zastavuje před vilou auto. (Jiné než to „naše“.) A&#160;z&#160;něj vystupují elegantně oblečení pánové. Jsou tři. A&#160;jeden z&#160;nich má klíče. Odemyká a&#160;těm zbylým dvěma ukazuje cestu a&#160;mluví na ně… anglicky!</p>
			<p class="MLP_text ParaOverride-1">Gábina zírá, ale snaží se dělat jako by nic, prochází kolem nich, zdraví je a&#160;bedlivě si je prohlíží. Všichni jsou vyšňoření. Vzhlížejí k&#160;vile a&#160;odhadují asi stav střechy.</p>
			<p class="MLP_text ParaOverride-1">„Růůf,“ porozuměla Gábina a&#160;pak zase, „růůf, růůf…“ Vila je ve velmi dobrém stavu, nutno připomenout.</p>
			<p class="MLP_text ParaOverride-1">Gábina raději mizí. Z&#160;představy, jak to bylo těsně, se jí rosí čelíčko. Odchází, protože ví, že paní Jurtová má oči všude.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Večer je u&#160;paní knihovnice opravdu rušno. Přeci jen se události hromadí a&#160;dnešek byl obzvláště bohatý. Začínají vilou.</p>
			<p class="MLP_text ParaOverride-1">„Tak ty klíče, jak jsem zjistila, od vily nejsou.“</p>
			<p class="MLP_text ParaOverride-1">„Gábino, mně se udělalo mdlo, když tu zastavilo to auto. Ježíš, to bylo vo fous!“</p>
			<p class="MLP_text ParaOverride-1">„Paní Jurtová, můžu vám říct, že mi to asi ještě pořádně nedošlo, protože až mi to dojde…“</p>
			<p class="MLP_text ParaOverride-1">„Tedy promiňte mi,“ poslouchá jejich hovor pan Nový. „Ale víte, tady už končí všechna legrace. Tohle už není nic pro mne…“</p>
			<p class="MLP_text ParaOverride-1">„Pane Nový, nebojte se,“ uklidňuje ho paní knihovnice, sama také rozrušena, „máte nás.“</p>
			<p class="MLP_text ParaOverride-1">„Už jsme v&#160;tom, pravda, namočeni všichni,“ povoluje si kravatu pan Nový.</p>
			<p class="MLP_text ParaOverride-1">„Klid,“ snaží se soustředit paní Jurtová. „Dobře to dopadlo. Ale řeknu ti, Gábino&#160;– ještě, že jsi šla zadem!“</p>
			<p class="MLP_text ParaOverride-1">„A&#160;co jste viděla vy, paní Jurtová?“ vyzvídá Gábina.</p>
			<p class="MLP_text ParaOverride-1">„Tak ten mladík, Čech, měl klíče.“</p>
			<p class="MLP_text ParaOverride-1">„Čech?“ diví se pan Ondřej.</p>
			<p class="MLP_text ParaOverride-1">„Já jsem se totiž nejen pozorně dívala. Já jsem se šla přímo zeptat.“</p>
			<p class="MLP_text ParaOverride-1">„A&#160;to jste šla jako… rovnou… za nimi?“ civí pan Nový.</p>
			<p class="MLP_text ParaOverride-1">„Jo. Protože jsem si řekla, proč ne? Oni mě neznají, já neznám je. Bydlím tady, tak jakýpak co? Zkrátka stařenka pojme podezření, jestli se tu náhodou nepoflakují lupiči.“</p>
			<p class="MLP_text ParaOverride-1">„Lupiči?“</p>
			<p class="MLP_text ParaOverride-1">„Co se divíte, Jano. Vám by přišlo nenormální, že se takhle někdo zajímá? Zkrátka každý bedlivě sledujeme své okolí a&#160;vzhledem k&#160;tomu, že se krade, tak takovéhle věci tu člověk nesmí nechat bez povšimnutí.“</p>
			<p class="MLP_text ParaOverride-1">„To jste jim všechno řekla?“ kouká pan Ondřej.</p>
			<p class="MLP_text ParaOverride-1">„Jo. Ale rozuměl mi jen jeden. Zato toho jsem podrobila výslechu.“</p>
			<p class="MLP_text ParaOverride-1">„Co jste se dověděla? Nenapínejte nás!“ nemůže se dočkat pan Ondřej.</p>
			<p class="MLP_text ParaOverride-1">„Tak předně. Že v&#160;Británii je zcela normální, že si sousedé vypomáhají i&#160;tak, že si vzájemně hlídají majetek! Sledují, co se v&#160;ulici děje a&#160;případná podezření okamžitě hlásí. Jeho kamarádovi ve Skotsku takhle jedna stará pozorná paní zachránila kolo. Takhle i&#160;třeba již nechodící člověk může přispět k&#160;bezpečnosti svého okolí.“</p>
			<p class="MLP_text ParaOverride-1">„Aha… a&#160;říkal ten pán ještě něco?“</p>
			<p class="MLP_text ParaOverride-1">„Samozřejmě, že jsem se dozvěděla i&#160;něco o&#160;něm. Byl to agent realitní kanceláře. A&#160;oni&#160;– zájemci&#160;– a&#160;teď pozor!&#160;– o&#160;pronájem vily, čili ne o&#160;prodej. To znamená, že vila musí někomu patřit, a&#160;to ne leckomu, protože jak se zdá, chce z&#160;toho mít pěkný peníze.“</p>
			<p class="MLP_text ParaOverride-1">„A&#160;vy jste se zeptala i&#160;komu ta vila patří?“ nevěří paní knihovnice.</p>
			<p class="MLP_text ParaOverride-1">„Ne, to by mi stejně neřekl. Jednou jsou realitka a&#160;pronájem jde přes ně, tak nebudou vyzvánět jméno svýho klienta.“</p>
			<p class="MLP_text ParaOverride-1">„No to máte asi pravdu,“ přitaká pan Ondřej.</p>
			<p class="MLP_text ParaOverride-1">„A&#160;co jste se ještě dověděla?“ vybízí paní Jurtovou paní Jana.</p>
			<p class="MLP_text ParaOverride-1">„Mám jméno tý realitky.“ Všichni upřou své pohledy na paní Jurtovou. „World reality, sídlem Na Příkopech&#160;11, přátelé. Čili vysoká klientela, jak se zdá… A&#160;pak, a&#160;to hlavně&#160;– mám jména těch pánů.“</p>
			<p class="MLP_text ParaOverride-1">Teď už nad detektivním čuchem paní Jurtové všichni přímo zírají.</p>
			<p class="MLP_text ParaOverride-1">„Pánů…? Oněch anglických gentlemanů?“ táže se pan Nový s&#160;úctou.</p>
			<p class="MLP_text ParaOverride-1">„Gentlemanů,“ paní Jurtová je na pochybách, zdali je to přesný výraz. „Těch dvou Angličanů.“</p>
			<p class="MLP_text ParaOverride-1">„A&#160;jak jste získala ta jména?“ neopovažuje se pan Nový domýšlet.</p>
			<p class="MLP_text ParaOverride-1">„Tak, že jsem poslouchala.“</p>
			<p class="MLP_text ParaOverride-1">„A&#160;ta jména zní?“</p>
			<p class="MLP_text ParaOverride-1">„Mister Fraser and mister Hobbs.“</p>
			<p class="MLP_text ParaOverride-1">„A&#160;co takhle jméno toho panáčka z&#160;tý realitky,“ vpadne do popisu událostí paní Jana.</p>
			<p class="MLP_text ParaOverride-1">„To nemám. Oni ho vůbec neoslovili.“</p>
			<p class="MLP_text ParaOverride-1">Pan Ondřej se v&#160;nastalém tichu zamyslil a&#160;pak nesměle podotkl:</p>
			<p class="MLP_text ParaOverride-1">„Hobbs and Fraser…? A&#160;co s&#160;tím budeme dělat?“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Kdyby mi nebylo tolik a&#160;hlavně kdybych uměla nějakou tu řeč, tak se voháknu a&#160;jdu to do tý realitky omrknout,“ pravila zcela rozhodně paní Jurtová. Paní Jana se dala do smíchu.</p>
			<p class="MLP_text ParaOverride-1">„Co je tady k&#160;smíchu?“ brání se paní Jurtová. „Mluvím vážně. Ta realitka jméno majitele vily bezpečně zná.“</p>
			<p class="MLP_text ParaOverride-1">„Ale jak byste to z&#160;nich chtěla dostat?“ vložila se do pátrání paní Johana. „Ono vydávat se za cizince, kterej si chce pronajmout vilku&#160;– to zřejmě na to, abychom se dozvěděli takovou odpověď, nestačí. Není jednodušší zeptat se na katastrálním úřadě?“</p>
			<p class="MLP_text ParaOverride-1">„Tak to vám řeknu rovnou, že neni,“ odpálila suverénně paní Jurtová tento nápad.</p>
			<p class="MLP_text ParaOverride-1">„A&#160;co kdybychom někoho do té realitky poslali?“ navrhl pan Ondřej. „Víte, přesně tak, jak jste to před chvilkou popsala.“</p>
			<p class="MLP_text ParaOverride-1">„Přemýšlela jsem o&#160;tom,“ dala se do dedukce paní Jurtová (ještě dýmku!). „Ale první problém je&#160;– koho? A&#160;za druhé&#160;– legrace by nás přešla, až by po tomhle člověku chtěli složit nájem za vilu na tři měsíce dopředu. A&#160;do tý doby, než bude mít realitka peníze, nic nepoví, žádná jména. Tak si ohlídá, aby v&#160;budoucnu šlo všechno jen přes ni.“</p>
			<p class="MLP_text ParaOverride-1">„Chodit do realitky je nesmysl, podle mýho názoru,“ bere si slovo paní knihovnice. „A&#160;vůbec&#160;– ty lidi tady určitě byli poprvé v&#160;životě. I&#160;ten agent.“</p>
			<p class="MLP_text ParaOverride-1">„Jakej agent?“ přerušuje ji paní Jurtová.</p>
			<p class="MLP_text ParaOverride-1">„Ále ten Čech, myslim, z&#160;tý realitky,“ pokračuje paní Jana. „Podle mě je to celý blbost, slepá ulička… Spíš mi řekněte, co budeme dělat s&#160;těma klíčema?“</p>
			<p class="MLP_text ParaOverride-1">„Asi bychom je měli vrátit, nemyslíte?“ ptá se pan Nový.</p>
			<p class="MLP_text ParaOverride-1">„A&#160;myslím, že bychom sebou měli hodit dřív, než je pan doktor začne postrádat,“ dodal hned vzápětí pan Ondřej.</p>
			<p class="MLP_text ParaOverride-1">„Ale napřed se přece musíme ještě pokusit zjistit, odkud jsou!“ div nevykřikne paní Jurtová.</p>
			<p class="MLP_text ParaOverride-1">„Nenapadlo nás,“ přichází s&#160;něčím novým paní Johana, „že ty klíče můžou být taky třeba od doktorovy chaty nebo tak…“</p>
			<p class="MLP_text ParaOverride-1">„On má pan doktor chatu?“ podivila se paní Jurtová.</p>
			<p class="MLP_text ParaOverride-1">„To nevim…“ překvapeně praví paní Jana.</p>
			<p class="MLP_text ParaOverride-1">„Ale i&#160;to bychom měli vypátrat.“ A&#160;pak paní Jurtová řekla větu, po které všem přeběhl mráz po zádech:</p>
			<p class="MLP_text ParaOverride-1">„Nesmíme totiž zapomenout, že někde… je schované tělo oběti.“</p>
		</div>
</body>
</html>