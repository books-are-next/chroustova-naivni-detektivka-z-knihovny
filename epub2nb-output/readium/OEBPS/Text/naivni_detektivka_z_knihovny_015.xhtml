<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">Den devátý</p>
			<p class="MLP_text_bez1radku ParaOverride-1">Pana Nového zastihujeme na druhý den ráno doma. Všechny události si zapisuje. Zápisník je už skoro plný.</p>
			<p class="MLP_text ParaOverride-1">Před ním na stole leží sedm telefonních čísel&#160;– jména od Dé a&#160;eF. Ano, určitě dotyčné obvolá, ale teď mu to nedá a&#160;čte si ve svém zápisníku. Je až s&#160;podivem, kolik věcí do sebe zapadá. Jen jedna věc tu nehraje. A&#160;ani náznakem se k&#160;ní nepřibližujeme&#160;– Kde je tělo?</p>
			<p class="MLP_text ParaOverride-1">Opravdu zajímavá shoda jsou ty hodiny. Jak k&#160;nim paní doktorka přišla? Nebo&#160;– kdo jí je daroval? Nebožtík Kraus… nebo doktor Drobný…? Jsou to starožitné hodiny, cenný kus!</p>
			<p class="MLP_text ParaOverride-1">S&#160;těmito úvahami usedá pan Nový ve svém obývacím pokoji ke stolku s&#160;telefonem… Copak o&#160;to, možná, že se něčeho dopátráme, ale mnohem zajímavější by byl adresář doktora Drobného, myslí si pan Nový.</p>
			<p class="MLP_text ParaOverride-1">Ale to už vytáčí první číslo. Alžběta Drahokoupilová.</p>
			<p class="MLP_text ParaOverride-1">„Haló?“ volá do sluchátka pan Nový a&#160;snaží se být velmi klidný.</p>
			<p class="MLP_text ParaOverride-1">„Ano, kartotéka,“ ozve se ženský hlas.</p>
			<p class="MLP_text ParaOverride-1">„Tady Nový, dobrý den. Mohl bych, prosím vás, mluvit s&#160;paní Alžbětou Drahokoupilovou?“</p>
			<p class="MLP_text ParaOverride-1">„Ano, u&#160;telefonu. Co si přejete?“</p>
			<p class="MLP_text ParaOverride-1">„Sháním paní doktorku Leseckou.“</p>
			<p class="MLP_text ParaOverride-1">„Ale… ta tady nepracuje.“</p>
			<p class="MLP_text ParaOverride-1">„To jsem se dovolal do nemocnice?“</p>
			<p class="MLP_text ParaOverride-1">„Ano. Tady je kartotéka nemocnice Na Homolce.“</p>
			<p class="MLP_text ParaOverride-1">„A&#160;nevíte, kde bych našel paní doktorku Leseckou? Je to velmi naléhavé, prosím.“</p>
			<p class="MLP_text ParaOverride-1">„Jak vím, tak pracuje ve zdravotním středisku na Cibulkách.“</p>
			<p class="MLP_text ParaOverride-1">„Ano, ale… jaksi… už asi měsíc o&#160;ní nemáme žádné zprávy…“</p>
			<p class="MLP_text ParaOverride-1">„Tady byla naposledy asi před měsícem něco si vyžádat, nějakou dokumentaci…“</p>
			<p class="MLP_text ParaOverride-1">„Jakou?“</p>
			<p class="MLP_text ParaOverride-1">„No ohledně nějakého pacienta.“</p>
			<p class="MLP_text ParaOverride-1">„Jakého?“</p>
			<p class="MLP_text ParaOverride-1">„Poslyšte, pane, já vás vůbec neznám a&#160;nemůžu sdělovat žádné interní záležitosti.“</p>
			<p class="MLP_text ParaOverride-1">„Jistě, to je pochopitelné. Ale, víte, mám o&#160;paní doktorku starost.“</p>
			<p class="MLP_text ParaOverride-1">„Tak zkuste zajít na středisko?“</p>
			<p class="MLP_text ParaOverride-1">„Tam jsem byl. Ona zdá se… že je nezvěstná…“</p>
			<p class="MLP_text ParaOverride-1">„Ale, jděte, to snad ne?“</p>
			<p class="MLP_text ParaOverride-1">„Prosím vás ještě… promiňte mi, že obtěžuji, ale… nejmenoval se ten pacient, jehož dokumentaci paní doktorka u&#160;vás hledala&#160;– Kraus?“</p>
			<p class="MLP_text ParaOverride-1">„Pane, jednak nevím a&#160;jednak, jak už jsem říkala&#160;– není možné, abych vám takové informace podávala.“</p>
			<p class="MLP_text ParaOverride-1">„Přesto jste nesmírně laskavá, že jste se mnou ztratila tolik času… Směl bych vás ale ještě o&#160;něco požádat?“</p>
			<p class="MLP_text ParaOverride-1">„Záleží na tom, o&#160;co.“</p>
			<p class="MLP_text ParaOverride-1">„Abyste se o&#160;mém telefonátu nezmiňovala nikomu, natož pak komukoli ze střediska v&#160;Cibulkách.“</p>
			<p class="MLP_text ParaOverride-1">„To vám snad můžu slíbit.“</p>
			<p class="MLP_text ParaOverride-1">Pan Nový si ihned po položení sluchátka zapisuje vše podstatné. No vida… Ještě tak vědět to pacientovo jméno!</p>
			<p class="MLP_text ParaOverride-1">Další telefonní čísla nesplnila žádné naděje. Šlo o&#160;kadeřnici&#160;– kupodivu nic nevěděla&#160;– dále o&#160;krejčího, pak se pan Nový dovolal na roentgen v&#160;Kartouzské ulici&#160;– tam netušili vůbec nic&#160;– a&#160;ještě k&#160;zubaři. Dvě telefonní čísla zůstala nedostupná&#160;– jedno je stále obsazené a&#160;druhé nikdo nebere.</p>
			<p class="MLP_text ParaOverride-1">Co se pan Nový ještě dozvěděl? Že paní doktorka Lesecká byla u&#160;zubaře naposledy 16.&#160;srpna… Ale ta Alžběta Drahokoupilová? Ta by nám mohla pomoci…</p>
			<p class="MLP_text ParaOverride-1">Pan Nový nějak instinktivně cítil, že stopa vede právě přes kartotéku Na Homolce.</p>
			<p class="MLP_text ParaOverride-1">(Moment&#160;– instinktivně? Může někdo pátrat v&#160;pořádné detektiv­ce instinktivně? A&#160;je tohle vůbec pořádná detektivka? Ať už je, či není&#160;– Pan Nový pátrá instinktivně.)</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tou dobou telefonuje také paní Johana. Obvolala už pět lidí: gyne­koložku Stárkovou, profesora Syrovátku z&#160;výzkumného ústavu sérologického, docenta Srpa z&#160;přírodovědecké fakulty, doktora Synka ze zdravotního střediska ve Stroupežnického ulici a&#160;pana Sla­bihoudka&#160;– instalatéra. Zajímavé, že nenarazila na nikoho z&#160;příbuzenstva. A&#160;ani lidé, se kterými mluvila, jak to tak vypadá, doktorku Leseckou blíže neznají.</p>
			<p class="MLP_text ParaOverride-1">Na řadě je telefonní číslo nějakého pana Starého.</p>
			<p class="MLP_text ParaOverride-1">Vytáčí. Telefon zvoní.</p>
			<p class="MLP_text ParaOverride-1">„Starožitnictví U&#160;Divadla.“</p>
			<p class="MLP_text ParaOverride-1">„Dobrý den, tady,“ a&#160;teď paní Johanu napadne zalhat, „tady Iva Lesecká.“</p>
			<p class="MLP_text ParaOverride-1">„Jó dobrý den. Dobře, že voláte. Mám zájemce o&#160;ty vaše hodiny.“</p>
			<p class="MLP_text ParaOverride-1">„Opravdu?“ nevěří svým uším paní Johana.</p>
			<p class="MLP_text ParaOverride-1">„Ano, a&#160;ta cena bude, jak jsme se domluvili?“ jde rovnou na věc starožitník.</p>
			<p class="MLP_text ParaOverride-1">„Ano,“ pokračuje paní Johana v&#160;té zběsilé hře.</p>
			<p class="MLP_text ParaOverride-1">„Čili osmdesát tisíc?“</p>
			<p class="MLP_text ParaOverride-1">„A… a… ano.“</p>
			<p class="MLP_text ParaOverride-1">„Kdy se můžeme stavit?“</p>
			<p class="MLP_text ParaOverride-1">„Tak… pozítří?“ a&#160;pak naštěstí stačí rychle dodat: „Předá vám to moje neteř.“</p>
			<p class="MLP_text ParaOverride-1">„Domluveno. V&#160;kolik?“</p>
			<p class="MLP_text ParaOverride-1">„V&#160;deset?“</p>
			<p class="MLP_text ParaOverride-1">„Fajn, v&#160;deset ráno. Peníze přivezu hotově.“</p>
			<p class="MLP_text ParaOverride-1">Pak už jen pozdravy a&#160;klapnutí sluchátka.</p>
			<p class="MLP_text ParaOverride-1">No nazdar…! To jsem tomu asi dala, kouše se do rtů paní Johana.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tou dobou leží Gábina doma na koberci nad papíry, které našla zastrčené v&#160;knize v&#160;bytě Ivy Lesecké. Při posledním sezení je nestačili probrat. Do pozadí je zatlačil doktorčin adresář a&#160;také fotografie interiéru Krausovy vily. Až teď je čas nahlédnout do papírů důkladně. Jezevčice Aninka čte s&#160;ní.</p>
			<p class="MLP_text ParaOverride-1">Jeden papír má hlavičku střediska na Cibulkách. O&#160;co jde…? O&#160;ně­jaké léky… O&#160;objednávku léků. S&#160;podpisem doktora Drobného.</p>
			<p class="MLP_text ParaOverride-1">Tak copak to tu máme…? Přílohy asi na pět stran. Jsou to seznamy léků… hm… Tak v&#160;tom se nevyznám… na pravé straně je vždy vedle léku uvedeno i&#160;objednané množství…</p>
			<p class="MLP_text ParaOverride-1">Gábina názvy přejíždí zrakem… Tady je nějaké velké číslo… Co to je…? Prstem sjede od čísla k&#160;názvu.</p>
			<p class="MLP_text ParaOverride-1">Morfium!</p>
			<p class="MLP_text ParaOverride-1">Proboha! Na co potřebuje obvoďák tolik morfia!?</p>
			<p class="MLP_text ParaOverride-1">Gábina listuje dál. Jeden papír má hlavičku nemocnice Na Ho­molce. Je to okopírovaný papír s&#160;datem 14.&#160;dubna předloňského roku… Jde o&#160;onkologické vyšetření? Ano! Negativní vyšetření pana Pavla Reinera! Kdo to je?</p>
			<p class="MLP_text ParaOverride-1">„Prokázané nádory nenesou známky zhoubného bujení…,“ čte Gábina.</p>
			<p class="MLP_text ParaOverride-1">Hele… a&#160;tady… další kopie z&#160;téže nemocnice… Proboha! Vždyť to je dokumentace pana Krause!!! A… Cože…!? Negativní nález???!!!</p>
			<p class="MLP_text ParaOverride-1">Gábině se udělalo mdlo… Takže pan Kraus nebyl nemocen?</p>
			<p class="MLP_text ParaOverride-1">Tak tohle jsou dokumenty jako hrom.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">S&#160;dalekohledem pod bundou, v&#160;ruce vodítko s&#160;Lupínem a&#160;po pravici svého muže, tak si dnes odpoledne vykračuje paní Johana. A&#160;míří do parku. Mrknou se, jsou-li oknem vily vidět starožitné hodiny, nebo zdali má pravdu Gábina a&#160;hodiny se už nacházejí úplně jinde.</p>
			<p class="MLP_text ParaOverride-1">Z&#160;parku nahlížejí k&#160;vile a&#160;hledají směr, kterým by mohli do okna vidět co nejlépe. Ale, jak se zdá, jsou moc nízko.</p>
			<p class="MLP_text ParaOverride-1">„Johano,“ navrhne šibalsky pan Ondřej, „co kdyby sis mi sedla za krk?“</p>
			<p class="MLP_text ParaOverride-1">Johana se tomu pousměje, neví, jestli to její muž myslí vážně. Když ale zjistí, že ano, začne se opravdu smát, pak se řehtá nahlas a&#160;nakonec má úplnej záchvat z&#160;tý představy.</p>
			<p class="MLP_text ParaOverride-1">A&#160;pak to opravdu zkoušejí. Johana se neubrání dalším návalům smíchu. A&#160;pak se jim to povede. Ondra supí pod tou váhou… Johana se chechtá… A&#160;Ondra se začne taky chechtat…</p>
			<p class="MLP_text ParaOverride-1">„Tak co?“ šeptá Ondra. „Vidíš něco?“</p>
			<p class="MLP_text ParaOverride-1">Johana se pokouší dohlédnout do okna: „Ne, furt jsem moc nízko.“</p>
			<p class="MLP_text ParaOverride-1">Bez rozmýšlení se pan Ondřej s&#160;Johanou za krkem vydává prodlouženým svižným krokem k&#160;plotu Krausovy zahrady. Johana se drží, seč může, a&#160;chechtá se jak už dlouho ne. Lupíno běží podle nich, štěká na ně, neví, co si o&#160;tom má myslet, ale chápe to celé jako ohromnou jundu.</p>
			<p class="MLP_text ParaOverride-1">Pan Ondřej dobíhá k&#160;plotu… a&#160;hup… na podezdívku. Johana při tom málem přepadne do zahrady, tak tak se zachycuje na poslední chvíli dřevěných latěk. Jen co ale udrží rovnováhu, dá se zase do řehotu. Lupíno stojí předními tlapkami také opřen o&#160;podezdívku a&#160;výškově mu to vychází akorát tak, že mezerou mezi podezdívkou a&#160;laťkami plotu nahlíží rovnou do zahrady.</p>
			<p class="MLP_text ParaOverride-1">„Tak co? Je už vidět?“</p>
			<p class="MLP_text ParaOverride-1">„Je to lepší,“ hlásí paní Johana. „Počkej, nevrť se,“ zaostřuje svůj dalekohled směrem k&#160;rozměrnému oknu vily. „Žádný hodiny nevidím. A&#160;kde maj přesně stát?“</p>
			<p class="MLP_text ParaOverride-1">„Pod takovým obrazem, portrétem… vedle knihovny.“</p>
			<p class="MLP_text ParaOverride-1">„Ondro, tak tam je prázdný místo! Přesně pod tím obrazem!“ oznamuje muži vzrušeným polohlasem. Když vtom vykřikne hromovým šepotem:</p>
			<p class="MLP_text ParaOverride-1">„Ondro!!! Dolůůů!!!“</p>
			<p class="MLP_text ParaOverride-1">„Co blázníš?! Vždyť mi zlomíš vaz!“ seskakuje pan Ondřej ze zídky.</p>
			<p class="MLP_text ParaOverride-1">„Dělej! Jéééžišmarjá… tam se někdo mihnul!“ doslova krkolomně seskakuje vytřeštěná zpátky na zem.</p>
			<p class="MLP_text ParaOverride-1">„A&#160;kdo?“ blbá otázka, pan Ondřej si tře krk, určitě si natáh šlachu, zírá na svou ženu rudý v&#160;obličeji.</p>
			<p class="MLP_text ParaOverride-1">„Kdo? Jak to mám vědět, prosim tě?“ Oba se krčí za plotem. Lupíno ale dál sleduje zahradu škvírou mezi podezdívkou a&#160;laťkami.</p>
			<p class="MLP_text ParaOverride-1">„Ondro,“ pohlédne šokovaná paní Johana svému muži do očí, „tam někdo je!“</p>
			<p class="MLP_text ParaOverride-1">„A&#160;viděl tě?“</p>
			<p class="MLP_text ParaOverride-1">„To nevim.“</p>
			<p class="MLP_text ParaOverride-1">„Jéééžišmarjá…“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Na detektivní sezení přicházíme, právě když dávají dohromady výsledky pátrání pan Nový a&#160;slečna Gábina. Všichni jsou z&#160;toho paf.</p>
			<p class="MLP_text ParaOverride-1">„Tak předně,“ ujímá se slova paní Jurtová, „kdo je Pavel Reiner?“</p>
			<p class="MLP_text ParaOverride-1">„Neznám toho pána,“ odpovídá jako první pan Nový.</p>
			<p class="MLP_text ParaOverride-1">„Já se poptám v&#160;knihovně nějakých důchodců.“</p>
			<p class="MLP_text ParaOverride-1">„Dobrý nápad,“ souhlasí paní Jurtová. „Je vám teď jasné, co máme v&#160;ruce?“</p>
			<p class="MLP_text ParaOverride-1">„Je,“ chápe pan Ondřej, „až moc.“</p>
			<p class="MLP_text ParaOverride-1">„Kolik tomu Krausovi vlastně bylo, když zemřel?“ ptá se paní Johana.</p>
			<p class="MLP_text ParaOverride-1">„No, byl to starý pán,“ popisuje paní knihovnice, „ale nebyl typem vetchého kmeta, i&#160;když mu bylo skoro osmdesát. Až na ten poslední rok to byl čilej pán.“</p>
			<p class="MLP_text ParaOverride-1">Konverzace dnes nějak vázne. Že dojdou k&#160;něčemu tak šokujícímu, je opravdu nenapadlo ani ve snu!</p>
			<p class="MLP_text ParaOverride-1">„Takže abych to shrnula,“ hrne paní Jurtová. „Nějaký Pavel Reiner a&#160;náš pan Kraus dostávali zřejmě od doktora Drobného morfium, i&#160;když jim nic nebylo.“</p>
			<p class="MLP_text ParaOverride-1">„Krk bych za to dal, že v&#160;tom bude majetek, ta vila,“ sází se pan Ondřej.</p>
			<p class="MLP_text ParaOverride-1">Johana se svěřuje se svým podivným telefonátem do starožitnictví:</p>
			<p class="MLP_text ParaOverride-1">„Víte, co je divný? Že doktorka chtěla ty hodiny prodat.“</p>
			<p class="MLP_text ParaOverride-1">„A&#160;jak jsme s&#160;Johankou zjistili, skutečně už ty hodiny ve vile ne­jsou.“</p>
			<p class="MLP_text ParaOverride-1">„Ano, tohle jsme zjistili… Jenom nevím, jestli nás přitom někdo neviděl. Když si mě totiž Ondra hodil na záda…“</p>
			<p class="MLP_text ParaOverride-1">„Cože?“ vybuchla smíchy paní Jana.</p>
			<p class="MLP_text ParaOverride-1">„No, abych něco viděla… tak… tak se ve vile někdo mihnul.“</p>
			<p class="MLP_text ParaOverride-1">Janinu smích zase přejde.</p>
			<p class="MLP_text ParaOverride-1">„Ale večer se ve vile určitě nesvítilo,“ ujišťuje paní Jurtová. „Já to bedlivě sleduji.“</p>
			<p class="MLP_text ParaOverride-1">„Tím hůř,“ napadá Gábinu. „Asi někdo nechce, aby se vědělo, že tam byl.“</p>
			<p class="MLP_text ParaOverride-1">„Myslíte, že to byl doktor?“ hádá pan Nový.</p>
			<p class="MLP_text ParaOverride-1">„Co my víme,“ zamýšlí se paní Jurtová. „Třeba.“</p>
			<p class="MLP_text ParaOverride-1">„No, tak to jsme paní Johanu s&#160;panem Ondřejem uklidnili,“ dodává ironicky Janina.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Když večer všichni odešli, přišla na paní knihovnici migréna. Občas ji bolesti hlavy umějí pěkně pozlobit, je to nepříjemná věc. Teď to má asi z&#160;toho napětí. Už týden si pořádně neodpočinula. A&#160;pak taky ty změny tlaku… Paní Jana hledá ve své lékárničce prášky, které v&#160;takové fázi ještě zaberou. Ale bohužel, všechny posledně spapala. Takže co teď? Asi bude nejlíp, když se hned zítra ráno vydám k&#160;doktorovi.</p>
		</div>
</body>
</html>