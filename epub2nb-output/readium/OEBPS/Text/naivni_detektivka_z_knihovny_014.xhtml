<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Den osmý</p>
			<p class="MLP_text_bez1radku ParaOverride-1">Ale to neznáte pana Ondřeje. Toho napadlo, že právě svou obuví doktůrka vyzkouší.</p>
			<p class="MLP_text ParaOverride-1">Na druhý den dopoledne si proto obouvá své oblíbené botky a&#160;spěchá na středisko. V&#160;aktovce má schované obří klíče. Cíl: Klíče vrátit a&#160;sledovat doktorovy reakce na botky, opakuje si v&#160;duchu pan Ondřej. Záminka? Tetanovka. Už je to víc než deset let, co jsem nebyl očkovanej proti tetanu, aspoň myslím… No když tak nějaká ta tetanovka navíc snad neuškodí…</p>
			<p class="MLP_text ParaOverride-1">Pan Ondřej vchází do místního zdravotního střediska.</p>
			<p class="MLP_text ParaOverride-1">Dnes má službu ta nová sestřička. Škoda. Ta asi nebude vědět, jestli má doktorka Lesecká sestru.</p>
			<p class="MLP_text ParaOverride-1">„Dobrý den,“ zdraví pan Ondřej a&#160;v&#160;mysli mu vytane, že i&#160;kdyby tady byla ta stará sestřička, nebo raději řekněme původní&#160;– není tak jednoduché jen tak někam přijít a&#160;zeptat se mezi dveřmi: „Dobrý den, nevíte, jestli má paní doktorka Lesecká nějakou sestru…? Jako né zdravotní?“</p>
			<p class="MLP_text ParaOverride-1">„Dobrý den,“ přetne běh jeho myšlenek odpověď nové sestřičky. „Ke komu jdete?“</p>
			<p class="MLP_text ParaOverride-1">„Ke komu…? No já patřím k&#160;paní doktorce Lesecké… Ona je už tady?“</p>
			<p class="MLP_text ParaOverride-1">„Ne, ale máme tady nového pana doktora Chrastila. Já se ptám, protože vás neznám… Jméno?“</p>
			<p class="MLP_text ParaOverride-1">„Ondřej… Ondřej. A&#160;paní doktorka se vrátí kdy?“ jme se ihned vyzvídat.</p>
			<p class="MLP_text ParaOverride-1">„Já nevím,“ kouká sestřička do kovového šuplete s&#160;kartami pa­cientů. „Teď tu místo ní bude pan doktor Chrastil. Aspoň po nějakou dobu, co vím.“</p>
			<p class="MLP_text ParaOverride-1">„A&#160;on je teď tady?“</p>
			<p class="MLP_text ParaOverride-1">„Je. Jsou tu oba,“ vytahuje papírové desky se jménem pana Ondřeje. „Takže vy půjdete k&#160;panu doktoru Chrastilovi,“ oznamuje mu.</p>
			<p class="MLP_text ParaOverride-1">„A&#160;to teď přechodně budu patřit k&#160;němu?“ ptá se přitrouble pan Ondřej.</p>
			<p class="MLP_text ParaOverride-1">„Ano,“ trpělivě vysvětluje sestra. „On přebírá po paní doktorce Lesecké všechny pacienty.“</p>
			<p class="MLP_text ParaOverride-1">„A&#160;co je vlastně s&#160;paní doktorkou Leseckou?“</p>
			<p class="MLP_text ParaOverride-1">„Nemám ponětí,“ krčí rameny sestra. „Víte, jsem tu nová. Já ji vlastně ani neviděla.“</p>
			<p class="MLP_text ParaOverride-1">„Aha.“</p>
			<p class="MLP_text ParaOverride-1">Hernajs, přeci se ta doktorka nevypařila. A&#160;jak to, že o&#160;ní nikdo nic neví? Vždyť tu bydlela a&#160;pracovala deset let!</p>
			<p class="MLP_text ParaOverride-1">Pan Ondřej se jde posadit do čekárny.</p>
			<p class="MLP_text ParaOverride-1">„Pan Ondřej!“ zaznělo ve chvilce z&#160;ordinace nalevo.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Pan doktor Chrastil je celkem sympatický pán. Nosí kulaté brejličky a&#160;k&#160;šedesátce mu moc nechybí.</p>
			<p class="MLP_text ParaOverride-1">„Tak copak vám schází?“</p>
			<p class="MLP_text ParaOverride-1">„Tetanovka.“</p>
			<p class="MLP_text ParaOverride-1">Panu Ondřejovi teď běží hlavou, jak to všechno vyřeší s&#160;těmi klíči. Přeci je nemůže nechat v&#160;Chrastilově ordinaci? Co s&#160;nimi?</p>
			<p class="MLP_text ParaOverride-1">Pracovna doktora Drobného a&#160;doktorky Lesecké je přímo přes chodbu, naproti dveřím ordinace, ve které se teď nalézáme.</p>
			<p class="MLP_text ParaOverride-1">Mám tam jít…? Nebo… ty klíče přeci jen nechat tady? Nebo se na to vůbec vyprdnout? jede v&#160;hlavě panu Ondřejovi.</p>
			<p class="MLP_text ParaOverride-1">Pan doktor Chrastil vykonává běžnou zdravotní prohlídku, vyptává se pana Ondřeje na základní věci. Ten je však duchem trochu vedle… Zdá se, že protější ordinace je prázdná, přemýšlí pan Ondřej… To už se ale nad něj naklání pan doktor Chrastil s&#160;úsměvem a&#160;koňskou injekcí.</p>
			<p class="MLP_text ParaOverride-1">„Tak prosím,“ chystá se k&#160;očkování.</p>
			<p class="MLP_text ParaOverride-1">„Pan doktor Drobný tady není?“ ptá se rozepínaje si kalhoty pan Ondřej.</p>
			<p class="MLP_text ParaOverride-1">„Je na obědě.“</p>
			<p class="MLP_text ParaOverride-1">„A&#160;vlastně… Vy tu zaskakujete za doktorku Leseckou?“ vystrkuje.</p>
			<p class="MLP_text ParaOverride-1">„Ano,“ zamíří doktor.</p>
			<p class="MLP_text ParaOverride-1">„Aha,“ hekne pan Ondřej překvapením z&#160;přesného načasování injekce. „A&#160;na jak dlouho?“</p>
			<p class="MLP_text ParaOverride-1">„Jak bude potřeba,“ vyjasňuje doktor s&#160;přehledem a&#160;vyndává přitom jehlu.</p>
			<p class="MLP_text ParaOverride-1">„Hm,“ to jsem se toho dověděl, běží hlavou panu Ondřejovi. Stálo to vůbec za to?</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Pan Ondřej vychází z&#160;ordinace. Na chodbě nikdo. Rozhlíží se. Teď nebo nikdy! Opatrně přistupuje k&#160;protějším dveřím a&#160;potichoučku je pootevírá. Ještě se jednou rozhlédne chodbou, pak rychle vklouzne dovnitř a&#160;zavře za sebou. V&#160;ordinaci nikdo není.</p>
			<p class="MLP_text ParaOverride-1">Sakra to je vzrůšo. Aby mě neklepla… To bych se prozradil.</p>
			<p class="MLP_text ParaOverride-1">Není moc času na rozmýšlení. Hup a&#160;pan Ondřej stojí u&#160;doktorčina stolu. V&#160;okamžiku otevře třetí šuplík&#160;– takhle to přeci Gábina říkala. Vyndává klíče z&#160;aktovky a&#160;potichu je pokládá do šuplátka, šup. A&#160;je to. Fuj. Tak tohle bychom měli. A&#160;teď rychle odtud. Ale!</p>
			<p class="MLP_text ParaOverride-1">Pan Ondřej se zarazil. Krve by se v&#160;něm nedořezal. Na chodbě zřetelně slyší hlasy. A&#160;ty se k&#160;němu blíží.</p>
			<p class="MLP_text ParaOverride-1">V&#160;mžiku skočí za věšák… Ještě že je na něm navěšeno tolik věcí… A&#160;teď shlédne ke svým nohám&#160;– zatrolené botky!</p>
			<p class="MLP_text ParaOverride-1">Vtom se otevřou dveře a&#160;dovnitř vcházejí oba doktoři. Vedou spolu zanícený dialog. A&#160;pan Ondřej ani nedýchá.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Včera večer nikdo nepostřehl, že kopii klíčů si vzala k&#160;sobě Gábina. Všichni mysleli jaksi samozřejmě, že kopie zůstala doma u&#160;Janiny Filupové. A&#160;Janina Filupová si zase myslela, že originál i&#160;kopii mají jaksi samozřejmě manželé Ondřejovi. Bylo to ale jinak.</p>
			<p class="MLP_text ParaOverride-1">Když pan Ondřej líčil onu příhodu se záchodkem ve World Reality, vzala si Gábina klíče do ruky, prohlížela si je, hrála si s&#160;nimi a&#160;přitom dostala nápad. A&#160;protože byli zrovna všichni zabráni do vyprávění, nikoho se neptala a&#160;– klap&#160;– už měla klíče v&#160;brašně.</p>
			<p class="MLP_text ParaOverride-1">Teď si to Gábina vykračuje směrem k&#160;domu číslo 27 do ulice Slávy Horníka. Je dopoledne, většina lidí je v&#160;práci.</p>
			<p class="MLP_text ParaOverride-1">Před domem vyloví klíče jakoby nic, ani se nerozhlíží a&#160;odemyká vchodové dveře domu, kde bydlí doktorka Lesecká. Klíče opravdu sedí. Jsou to ony. Janina Filupová to dobře odhadla.</p>
			<p class="MLP_text ParaOverride-1">Gábina rovnou stoupá do prvního patra. Suverénně. A&#160;jak že to říkala paní knihovnice? Byt je úplně vzadu? Jo. Tady to je. Iva Lesecká, stojí napsáno na vizitce na dveřích.</p>
			<p class="MLP_text ParaOverride-1">Strká klíč do zámku… Když tu! Zaslechne rachocení zámku od vedlejších dveří. Kudláčková! Bleskne hlavou Gábině. Ale to už Gábina otevírá byt a&#160;má nakročíno. Kudláčková ji sleduje pootevřenými dveřmi. Gábina vchází do bytu, ale ještě se ve dveřích otočí, pohlédne Kudláčkové do očí a&#160;mile ji pozdraví:</p>
			<p class="MLP_text ParaOverride-1">„Dobrý den.“</p>
			<p class="MLP_text ParaOverride-1">Pak za sebou Gábina urychleně zaklapne dveře. Konečně je uvnitř.</p>
			<p class="MLP_text ParaOverride-1">Ještě se opře zády o&#160;dveře a&#160;vydechuje. Jen co jí spadne kámen ze srdce&#160;– zadrnčí zvonek! Gábina se lekne. Jak ale stojí těsně u&#160;dveří, vlastně je o&#160;ně opřená, napadne ji podívat se na chodbu kukátkem… Otáčí se ke kukátku, odklápí jej… Vlastně je jí jasné, že to bude Kudláčková… Ale upřesněme si to: Je to obrovské hrůzostrašné oko Marcely Kudláčkové, které na ni vejrá. Gábina úlekem málem vykřikne. Včas si ale uvědomí, že musí nutně zachovat klid. Klid, klid. Dělat jakože nic. Suverénně… Takže… Proč vlastně neotevřít?</p>
			<p class="MLP_text ParaOverride-1">„Dobrý den,“ praví Gábina nevzrušeně a&#160;laskavě hned, co otevře dveře.</p>
			<p class="MLP_text ParaOverride-1">„Dobrý den,“ odpovídá podezíravě sousedka Kudláčková.</p>
			<p class="MLP_text ParaOverride-1">„Přejete si něco?“ využívá Gábina osvědčenou metodu, která se jinak s&#160;úspěchem aplikuje na zvědavé děti (ale i&#160;lidi), totiž: Otázkám se vyhnete, pokládáte-li je sám.</p>
			<p class="MLP_text ParaOverride-1">„Kdo jste?“ ruší Kudláčková bez obalu Gábinin záměr.</p>
			<p class="MLP_text ParaOverride-1">„Já jsem neteř Ivy Lesecké,“ tvrdí přesvědčivě Gábina.</p>
			<p class="MLP_text ParaOverride-1">„V&#160;životě jsem vás tu neviděla.“</p>
			<p class="MLP_text ParaOverride-1">„Já vás taky ne.“ A&#160;rychle nato hned Gábina dodává: „Přejete si něco?“</p>
			<p class="MLP_text ParaOverride-1">„Vy tady teď budete bydlet?“</p>
			<p class="MLP_text ParaOverride-1">„Možná,“ odpovídá překvapeně Gábina. Nepočítala s&#160;takhle neodbytnou ženskou, a&#160;tak vzápětí pálí: „A&#160;vy jste kdo?“</p>
			<p class="MLP_text ParaOverride-1">„Já? Já jsem sousedka.“</p>
			<p class="MLP_text ParaOverride-1">„Takže moji tetu znáte.“</p>
			<p class="MLP_text ParaOverride-1">„Jo… až moc dobře.“</p>
			<p class="MLP_text ParaOverride-1">„Jak to myslíte?“</p>
			<p class="MLP_text ParaOverride-1">„Nijak.“</p>
			<p class="MLP_text ParaOverride-1">„No počkejte, jak nijak? Co jste myslela tím&#160;– až moc dobře?“</p>
			<p class="MLP_text ParaOverride-1">„Helejte se, nepleťte se do záležitostí, do kterejch vám nic není, děvenko.“</p>
			<p class="MLP_text ParaOverride-1">„Do jakejch záležitostí?“</p>
			<p class="MLP_text ParaOverride-1">Kudláčková vidí, že narazila na holku, která si nenechá nic líbit.</p>
			<p class="MLP_text ParaOverride-1">„Nechme toho,“ ustupuje sousedka. „Jak se jmenujete?“</p>
			<p class="MLP_text ParaOverride-1">„Gabriela.“</p>
			<p class="MLP_text ParaOverride-1">Kudláčková čeká na příjmení. Když je ticho, ptá se:</p>
			<p class="MLP_text ParaOverride-1">„A&#160;dál?“</p>
			<p class="MLP_text ParaOverride-1">Gábina se rozhoduje, jestli říct falešné jméno, nebo ne. Řeknu svoje. Budu tím riskovat, ale co, třeba se později dozvím něco víc.</p>
			<p class="MLP_text ParaOverride-1">„Žirovnická,“ říká po pravdě.</p>
			<p class="MLP_text ParaOverride-1">„To jste si teď vymyslela.“</p>
			<p class="MLP_text ParaOverride-1">„Stalo se vám něco?“ mění Gábina taktiku.</p>
			<p class="MLP_text ParaOverride-1">„Jak to myslíte?“ podiveně na to zareaguje Kudláčková.</p>
			<p class="MLP_text ParaOverride-1">„No že se tak vyptáváte?“ využívá Gábina psychologických rošád. „Bojíte se něčeho…? Mě?“</p>
			<p class="MLP_text ParaOverride-1">„Nééé…,“ zkrotla Kudláčková.</p>
			<p class="MLP_text ParaOverride-1">„A&#160;vy se mi nepředstavíte?“</p>
			<p class="MLP_text ParaOverride-1">„Já jsem tady… sousedka… Marcela Kudláčková.“</p>
			<p class="MLP_text ParaOverride-1">Tím rozhovor skončil. Gábina zavřela za Kudláčkovou dveře a&#160;ještě jednou si oddychla… Ještě že se mě neptala na Leseckou… Vlastně… je to dost divný, že se mě na ni neptala… Ta něco ví… Ale co? No o&#160;tom potom. Teď je přednější se tady pořádně porozhlídnout.</p>
			<p class="MLP_text ParaOverride-1">Gábina prochází chodbičkou do kuchyňky. Kuchyňka jako klícka. Čisto. Zařízeno celkem vkusně. Chcíplý kytky. Na jídelním stole leží nějaké časopisy pro ženy. Gábina jimi lehce zalistuje. A&#160;hele&#160;– inkaso, a&#160;ze září, nezaplacené! Zajímavé, to tady nemůžu nechat, říká si Gábina.</p>
			<p class="MLP_text ParaOverride-1">To už stojí na prahu obývacího pokoje. Čtyři pohodlná křesla, pohovka, stoleček s&#160;telefonem… a&#160;na poličce pod ním&#160;– adresář! Šup&#160;– Gábina neváhá ani chvilku a&#160;okamžitě ho hází do své brašny. A&#160;jde dál. Knihovna, lampa, velké stojací hodiny, světlý koberec na zemi, zatažené závěsy. Gábina je roztahuje a&#160;otevírá dveře na balkón… Trochu vyvětrám.</p>
			<p class="MLP_text ParaOverride-1">Na balkóně je spoušť&#160;– všechny kytky uschlé.</p>
			<p class="MLP_text ParaOverride-1">Gábina se rozhlíží po bytě dál… Zrcadlo. Hm, to je asi cenný kousek. Co ložnice?</p>
			<p class="MLP_text ParaOverride-1">Manželská postel, na každé straně noční stolek, v&#160;zásuvkách nic zvláštního. Gábina jde k&#160;pracovnímu stolu u&#160;okna, otevírá šuplíky. Hned v&#160;prvním leží nějaká lejstra, pak složenka… To asi nic nebude… Hledá dál. Druhý šuplík je plný prázdných papírů. Ze třetího na Gábinu kouká barva do tiskárny, svorky a&#160;čisté obálky. Čtvrtý šuplík&#160;– a&#160;hele! Knížky, a&#160;jedna jak velká! Letecké snímky Británie, hmm… Gábina je otevírá… Všechny tři jsou z&#160;knihovny. A&#160;z&#160;té velké něco vyčuhuje. Gábina ji rozevře&#160;– jsou v&#160;ní nějaké papíry, že by jako záložka…? Prdlajs záložka! Jsou to papíry s&#160;hlavičkou ze střediska… a… to snad není možné! Z&#160;nemocnice!? Šup&#160;– v&#160;brašně jsou natotata.</p>
			<p class="MLP_text ParaOverride-1">Tak, teď zahladit stopy. Gábina jde ke koši na odpadky, vyjímá z&#160;něj poloprázdný pytel. Jen tak letmo do něj nahlédne. Ale nic tam není, opravdu jen samé odpadky. Vezme pár totálně uschlých kytek a&#160;hodí je do pytle. Pak zavírá balkón, bere odpadky, odchází a&#160;zavírá.</p>
			<p class="MLP_text ParaOverride-1">„Co si to nesete?“ zazní pronikavě za jejími zády. Kudláčková!</p>
			<p class="MLP_text ParaOverride-1">„Tohle?“ pohlédne Gábina na pytel smetí… Ještě, že jsem ho vzala… „To jsou odpadky.“</p>
			<p class="MLP_text ParaOverride-1">„Jen jestli si něco nenesete.“</p>
			<p class="MLP_text ParaOverride-1">„Tak se podívejte,“ dává Kudláčkové nahlédnout.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Z&#160;té ženské jde strach, čiší z&#160;ní zloba a&#160;síla zároveň, uvědomuje si Gábina. Raději rychle odchází, nemá už sílu na rozhovor s&#160;tímhle upírem. Opravdu je to zvláštní, cítí se najednou hrozně unavená.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Ale to už je večer a&#160;jsme přítomni na další schůzce naší kriminální ústředny. Pan Ondřej zrovna líčí svou kamuflovanou výpravu na středisko za účelem navrátit klíče, kam patří.</p>
			<p class="MLP_text ParaOverride-1">„Propánakrále, pane Ondřeji!“ zaběduje náhle uprostřed vyprávění paní Jurtová. „Vždyť vy jste ty klíče dal do doktorčina stolu!“</p>
			<p class="MLP_text ParaOverride-1">„Nééé…“ udělá se panu Ondřejovi trochu mdlo.</p>
			<p class="MLP_text ParaOverride-1">„Ale jo!“ trvá na svém zděšená paní Jurtová. „Vždyť původně ležely ve stole doktora Drobného!“</p>
			<p class="MLP_text ParaOverride-1">„Jéééžíšmarjá,“ chytá se za hlavu pan Ondřej. „To není možný!“</p>
			<p class="MLP_text ParaOverride-1">„Gábino,“ zakročuje Janina Filupová, „jak je to správně, prosím vás? Já už z&#160;toho taky blbnu.“</p>
			<p class="MLP_text ParaOverride-1">„Vidíte, kdybyste si všechno psali!“ je na koni paní Jurtová.</p>
			<p class="MLP_text ParaOverride-1">A&#160;nyní šokuje všechny přítomné pan Nový. Vytahuje z&#160;kapsy svého saka zápisník a&#160;hledá v&#160;něm.</p>
			<p class="MLP_text ParaOverride-1">„Já to tady, prosím, mám někde poznamenané,“ listuje. A&#160;pak cituje: „Slečna Gábina vyndala&#160;– tedy podle jejích tehdejších slov&#160;– klíče ze šuplíku pana doktora Drobného,“ přehlédne pan Nový své napjaté posluchače.</p>
			<p class="MLP_text ParaOverride-1">„No jo ale,“ brání se pan Ondřej, „ty stoly byly přece nějak prohozený.“</p>
			<p class="MLP_text ParaOverride-1">„Tak počkejte,“ chce zklidnit situaci Gábina. „Teď už je to stejně jedno. Kam jste je teda dal? Do toho stolu u&#160;okna nebo u&#160;dveří?“</p>
			<p class="MLP_text ParaOverride-1">„U&#160;okna.“</p>
			<p class="MLP_text ParaOverride-1">„Hm, smůla. Já je brala z&#160;toho u&#160;dveří.“</p>
			<p class="MLP_text ParaOverride-1">„Jéééžíšmarjá! Jak to?“ nevěří stále svým uším pan Ondřej.</p>
			<p class="MLP_text ParaOverride-1">„Mám tady doslovně napsáno toto, prosím,“ brýlí pan Nový do zápisníku. „Doktor měl vždy stůl u&#160;dveří, ale nyní podezřele sedá před tím u&#160;okna… Dále… Tady je to, ano… Pak běží&#160;– to jako slečna Gábina&#160;– k&#160;doktorovu původnímu stolu a&#160;ve třetí zásuvce nachází netypicky veliké klíče,“ vítězoslavně dočte pan Nový.</p>
			<p class="MLP_text ParaOverride-1">„Hm,“ pan Ondřej je úplně grogy.</p>
			<p class="MLP_text ParaOverride-1">„Ondrášku?“ pronesla do nervózního ticha paní Johana.</p>
			<p class="MLP_text ParaOverride-1">„Hm?“</p>
			<p class="MLP_text ParaOverride-1">„A&#160;jak ses odtamtud, prosim tě, dostal?“</p>
			<p class="MLP_text ParaOverride-1">„Těžko,“ praví pan Ondřej bez chuti do řeči. Pak bez zájmu pokračuje: „Pak jsem uslyšel hlasy z&#160;chodby a&#160;schoval jsem se za věšák.“</p>
			<p class="MLP_text ParaOverride-1">„Proboha!“ uklouzlo paní knihovnici.</p>
			<p class="MLP_text ParaOverride-1">„No a&#160;oni vešli…“</p>
			<p class="MLP_text ParaOverride-1">„Kdo?“</p>
			<p class="MLP_text ParaOverride-1">„No oba doktoři,“ odpověděl pan Ondřej, jako kdyby skrývat se v&#160;ordinaci za věšákem byla úplná normálka. „Mluvili o&#160;nějakých spisech. Říkali něco o&#160;tom, že podklady pro zdravotní pojišťovny za uplynulé měsíce nejsou úplné nebo co… Moc jsem tomu nerozuměl… To říkal doktor Chrastil. A&#160;doktor Drobný ho uklidňoval, že vše je v&#160;pořádku, aby si jako nedělal těžkou hlavu, že to zařídí.“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Vím já?“</p>
			<p class="MLP_text ParaOverride-1">„To je ale zajímavé,“ libuje si paní Jurtová.</p>
			<p class="MLP_text ParaOverride-1">„Já z&#160;toho teda moc moudrej nejsem,“ svěřuje se pan Ondřej.</p>
			<p class="MLP_text ParaOverride-1">„Ale není to marná informace,“ div, že si paní Jurtová nemne ruce.</p>
			<p class="MLP_text ParaOverride-1">„Ondro? A&#160;pak?“</p>
			<p class="MLP_text ParaOverride-1">„Čekal jsem.“</p>
			<p class="MLP_text ParaOverride-1">„Dlouho?“</p>
			<p class="MLP_text ParaOverride-1">„Zdálo se mi to nekonečný. Ale bylo to jenom osm minut&#160;– měl jsem výhled akorát na hodiny. Doktoři pak odešli z&#160;ordinace. Chvilku jsem počkal, nakouk jsem do chodby, nikdo zrovna nešel…“</p>
			<p class="MLP_text ParaOverride-1">„A&#160;to vás nezpozorovala ani sestra?“ ptá se omráčeně pan Nový.</p>
			<p class="MLP_text ParaOverride-1">„Myslím, že ne. V&#160;kartotéce měli zrovna zavřený dveře i&#160;spuštěný okýnko… Ale za tím mlíčným sklem jsem viděl lidi, to jo. Sestra tam asi byla. A&#160;možná, že v&#160;tu chvíli i&#160;doktoři.“</p>
			<p class="MLP_text ParaOverride-1">„No tak to jste měl víc štěstí než rozumu,“ shrnula tu výpravu paní Jana.</p>
			<p class="MLP_text ParaOverride-1">„To s&#160;váma souhlasím.“</p>
			<p class="MLP_text ParaOverride-1">Chvilka ticha. Všichni tráví nové informace.</p>
			<p class="MLP_text ParaOverride-1">„Já měla taky víc štěstí než rozumu,“ pronesla Gábina. „Něco mám,“ a&#160;vytahuje z&#160;brašny přeložené papíry s&#160;důležitými hlavičkami. „Tohle jsem dneska našla v&#160;šupleti paní doktorky Lesecký v&#160;ulici Slávy Horníka.“</p>
			<p class="MLP_text ParaOverride-1">„Gábino!“ reaguje bouřlivě paní Johana. „Vy jste tam šla?!“</p>
			<p class="MLP_text ParaOverride-1">„Ano, vydávala jsem se za neteř paní doktorky.“</p>
			<p class="MLP_text ParaOverride-1">„Počkejte,“ vyzvídá paní knihovnice, „a vy jste tam s&#160;někým mluvila?“</p>
			<p class="MLP_text ParaOverride-1">„Ano. S&#160;Kudláčkovou.“</p>
			<p class="MLP_text ParaOverride-1">„A&#160;co říkala?“ naklání se paní Jurtová nad stůl směrem ke Gábině.</p>
			<p class="MLP_text ParaOverride-1">„To je právě to,“ napíná všechny Gábina. A&#160;pak praví: „Víte, to je zajímavý. Celou dobu jsem se bála, že se mě zeptá na Leseckou. Bylo by to přece logické. Ale&#160;– nezeptala…! Vypadá to, jako by něco věděla, tajila, jako by se bála, že vyjde něco najevo.“</p>
			<p class="MLP_text ParaOverride-1">„A&#160;řekla jste falešný jméno, doufám,“ odhaduje Janina Filupová.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Všichni zírají. Obložené chlebíčky leží netknuty na porcelánovém podnose.</p>
			<p class="MLP_text ParaOverride-1">Pak konečně nahlédnou do listin.</p>
			<p class="MLP_text ParaOverride-1">„Co my víme,“ tipuje naslepo nad papíry paní Jana. „Třeba jde zrovna o&#160;ty podklady pro pojišťovnu.“ Pak se pořádně zahledí skrze své půlené brýle do lejster. „Podívejte, datum 1.&#160;září a&#160;doktorův podpis!“</p>
			<p class="MLP_text ParaOverride-1">„A&#160;ještě mám něco,“ pronáší Gábina hlasem, který věští, že půjde ještě o&#160;něco mnohem zajímavějšího. Šahá do své brašny podruhé.</p>
			<p class="MLP_text ParaOverride-1">Adresář! Všichni si poposednou, semknou se nad stůl a&#160;valí bulvy. Listují adresářem.</p>
			<p class="MLP_text ParaOverride-1">„Co ta jména všechna obvolat?“ navrhuje zbrkle paní Jurtová.</p>
			<p class="MLP_text ParaOverride-1">„To bychom měli udělat,“ souhlasí Janina Filupová, ale hned se jí vybaví problém. „Ale co těm lidem řekneme?“</p>
			<p class="MLP_text ParaOverride-1">„No že chceme mluvit s&#160;paní doktorkou Leseckou,“ vidí to jasně paní Johana. „A&#160;pak… Jestli teda nevědí, kde je?“</p>
			<p class="MLP_text ParaOverride-1">„Můžeme přijít k&#160;zajímavým informacím,“ už si to maluje paní Jurtová. „A&#160;nevědomky tak také třeba informujeme přátele Ivy Lesecké. Ty tam určitě bude mít zapsaný.“</p>
			<p class="MLP_text ParaOverride-1">„Pokud to ovšem není pracovní adresář,“ namítá Gábina.</p>
			<p class="MLP_text ParaOverride-1">„Ať si,“ dostává se do ráže paní Jurtová. „To bychom se možná dozvěděli zajímavější věci.“</p>
			<p class="MLP_text ParaOverride-1">„Kdo se toho ujme?“ mává adresářem paní Jana.</p>
			<p class="MLP_text ParaOverride-1">„A&#160;o&#160;kolik jde jmen?“ ptá se paní Johana s&#160;představou tučného účtu za telefon.</p>
			<p class="MLP_text ParaOverride-1">„No pod každým písmenem jsou tak dvě až čtyři jména,“ listuje Janina.</p>
			<p class="MLP_text ParaOverride-1">„Mohli bychom si je rozdělit,“ navrhuje gentlemansky pan Nový.</p>
			<p class="MLP_text ParaOverride-1">„To bude asi nejlepší,“ přijímá návrh paní Jurtová.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Poté, co si jména rozdělili, vyndává pan Ondřej z&#160;náprsní kapsy fotografii.</p>
			<p class="MLP_text ParaOverride-1">„Včera jsem na to úplně zapomněl… Podívejte, co jsem našel na chodbě tý realitky… Byl tam inzerát na pronájem Krausovy vily a&#160;tahleta fotka interiéru visela u&#160;toho.“</p>
			<p class="MLP_text ParaOverride-1">„Ukažte,“ nakazuje paní Jurtová, vytrhává panu Ondřejovi fotografii z&#160;ruky a&#160;pozorně si ji prohlíží. Pak ji podává dál do kola.</p>
			<p class="MLP_text ParaOverride-1">„Myslel jsem, že by vás to mohlo zajímat,“ říká s&#160;pokrčenými rameny pan Ondřej.</p>
			<p class="MLP_text ParaOverride-1">Všichni si mlčky prohlížejí fotografii, až dojde ke Gábině. A&#160;ta do ticha pronese:</p>
			<p class="MLP_text ParaOverride-1">„Ty hodiny jsem už někde viděla.“</p>
			<p class="MLP_text ParaOverride-1">„Jo?“ překvapeně tónem plným naděje zajásá pan Ondřej. „A&#160;kde?“</p>
			<p class="MLP_text ParaOverride-1">„V&#160;bytě doktorky Lesecké. Dneska.“</p>
			<p class="MLP_text ParaOverride-1">Nikdo neví, co si o&#160;tom má myslet.</p>
			<p class="MLP_text ParaOverride-1">„Počkejte, Gábino,“ zarazí se paní Jana, „a jste si tím úplně jistá?“</p>
			<p class="MLP_text ParaOverride-1">„Řekla bych, že jo. Jsou nepřehlédnutelné. Stojí skutečně v&#160;bytě v&#160;ulici Slávy Horníka.“</p>
			<p class="MLP_text ParaOverride-1">Naše společenstvo nevěří svým uším.</p>
			<p class="MLP_text ParaOverride-1">„To by ale znamenalo,“ přimhouří oči paní Jurtová, „že doktorka Lesecká měla nějakou spojitost s&#160;vilou… nebo přesněji řečeno s&#160;panem Krausem…“</p>
			<p class="MLP_text ParaOverride-1">V&#160;nastalém tichu jen kočka Arča přeskočí ze skříně na knihovničku.</p>
			<p class="MLP_text ParaOverride-1">„Nebo s&#160;doktorem,“ doplní představu paní Johana.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Myslíte, že je možné získat zdravotní kartu nebožtíka?“</p>
			<p class="MLP_text ParaOverride-1">„Jak vás to napadlo, paní Jurtová?“ potlačuje úsměv paní knihovnice.</p>
			<p class="MLP_text ParaOverride-1">„No z&#160;ní bychom poznali, jestli pana Krause léčila i&#160;doktorka Lesecká.“</p>
			<p class="MLP_text ParaOverride-1">„To jo, to bychom poznali.“ Ale skepticky paní Jana dodává: „Ale já spíš myslím, že pana Krause léčili specialisté.“</p>
			<p class="MLP_text ParaOverride-1">„No to jó,“ souhlasí paní Jurtová. „To dá rozum. Ale jmenovitě&#160;– kteří!? A&#160;to bychom se právě dozvěděli z&#160;té karty.“</p>
			<p class="MLP_text ParaOverride-1">„Ale já nevím, jestli karty zemřelých…,“ zaváhá paní Jana, jestli má takovou krchovem zavánějící větu dokončit, „jestli… co se s&#160;nimi dělá… pak.“</p>
			<p class="MLP_text ParaOverride-1">„Třeba stále leží v&#160;kartotéce,“ odhaduje si Gábina. „Já si myslím, že se nelikvidují. Pro nemocnice, doktory a&#160;pojišťovny jsou to přeci stále dokumenty, a&#160;to docela důležité.“</p>
			<p class="MLP_text ParaOverride-1">„Myslíte?“ váhá paní Jana, asi bude mít Gábina pravdu. „Dokumenty…“</p>
			<p class="MLP_text ParaOverride-1">Všichni mají o&#160;čem přemýšlet.</p>
			<p class="MLP_text ParaOverride-1">„Ještě k&#160;těm hodinám,“ vrací se pan Ondřej. „Tady ta fotografie&#160;– to je vyfocené proti oknu, které vede do parku, nemýlím-li se. Z&#160;parčíku bychom do tohohle okna mohli i&#160;nahlédnout…“</p>
			<p class="MLP_text ParaOverride-1">„Myslíš jako zjistit, jestli už tam ty hodiny fakt nejsou?“</p>
			<p class="MLP_text ParaOverride-1">„No,“ nejistě.</p>
			<p class="MLP_text ParaOverride-1">„Tak se zítra podíváme,“ ukázala se paní Johana jako žena činu. „Ať máme jistotu, že jde opravdu o&#160;stejný kus.“</p>
		</div>
</body>
</html>