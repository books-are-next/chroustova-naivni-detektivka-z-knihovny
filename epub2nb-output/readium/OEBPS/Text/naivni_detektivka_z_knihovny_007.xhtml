<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Den první</p>
			<p class="MLP_text_bez1radku ParaOverride-1">Detektivka, které teď budete svědky, se odehrává v&#160;jedné celkem poklidné části Prahy. V&#160;Cibulkách. Cibulka se říká místní usedlosti a&#160;v&#160;Cibulkách&#160;– to jsou dnes všechny ty činžovní cihlové domy kolem. Čtvrť je to klidná. I&#160;když dnes už má skoro každý auto (svůj bourák, jak by řekla jedna z&#160;postav našeho příběhu), přesto se tu můžete bezpečně procházet s&#160;kočárkem, se psem, s&#160;obojím posedět před restaurací, nebo cukrárnou nebo obojím, a&#160;pak pokračovat v&#160;chůzi ulicemi lemovanými stromy a&#160;travnatými pruhy, nahlížet do předzahrádek, korun stromů, na balkóny plné květin, procházet parčíky, užívat si tyhle oázy a&#160;libovat si, že bydlím tady a&#160;ne na vydlážděném Starém Městě. Ještě to tak! Rychle zpátky na Cibulky!</p>
			<p class="MLP_text ParaOverride-1">A&#160;pak? Pak třeba zamířit k&#160;jednomu takovému cihlovému činžovnímu domu, v&#160;ulici lemované stromy a&#160;tak dále a&#160;vyjít pár schůdků do místní lidové knihovny. A&#160;jsme tady.</p>
			<p class="MLP_text ParaOverride-1">Do místní lidové knihovny můžete přijít buďto „služebně“, to jest s&#160;legitimací a&#160;knihami, nebo „jen tak“, to znamená jen tak si popovídat. Tohle místo je důležité. Alespoň pro někoho určitě. Nejeden člověk se sem denně přijde svěřit a&#160;osvěžit a&#160;odchází pak jako po psychoterapii a&#160;nejeden návštěvník je sem vlečen svým psem. Mnozí čtvernožci si své knihovny váží coby důležitého stánku svého okrsku, a&#160;to z&#160;důvodu vlídného zacházení a&#160;podávání piškotů ze strany státního zaměstnance.</p>
			<p class="MLP_text ParaOverride-1">Tím státním zaměstnancem, totiž místní lidovou knihovnicí, je Janina Filupová. A&#160;předem upozorňuji, že jde o&#160;jednu z&#160;hlavních postav našeho příběhu, postavu, kolem níž se všechno točí.</p>
			<p class="MLP_text ParaOverride-1">Janina Filupová má tmavé oči, načerno obarvené vlasy svázané do drdolu, úzké brýle na blízko a&#160;je jí skoro šedesát let. A&#160;tady v&#160;knihovně je svou paní přes třicet let. Všechny čtenáře zná jako své botky. Vždyť už k&#160;ní chodí třetí generace čtenářů, kteří ji koncem šedesátých let přijali za svou.</p>
			<p class="MLP_text ParaOverride-1">Právě dnes je takový typický den… Ale počkat! Typický…? Až do určité chvíle ovšem!</p>
			<p class="MLP_text ParaOverride-1">Po pěti schůdkách vstoupíte prosklenými kupeckými dveřmi do menší místnosti napěchované knihami. Dveře bývají otevřeny nebo alespoň pootevřeny. A&#160;tak je tomu i&#160;dnes. První podzimní den se vydařil. A&#160;aby dveře byly zavřené, to by už muselo být pěkně nevlídno.</p>
			<p class="MLP_text ParaOverride-1">Za „katedrou“ po pravé ruce sedává paní knihovnice. Ovšem pozor! Ona má na lidi nos! A&#160;občas si servítky nebere, to tedy ne. Rozhodně necukruje, nelichotí a&#160;není milounká, slaďounká jako někdo. To zase prrr! A&#160;možná právě proto je někomu u&#160;ní dobře a&#160;někomu ne. Holt ta stejná vlna a&#160;tu ladí, jak už to tak bývá, hlavně podobný smysl pro humor. Naši hrdinové, s&#160;nimiž vás co nevidět seznámím, se tu cítí vždy vítáni.</p>
			<p class="MLP_text ParaOverride-1">Právě teď ale Janina kouří cigaretku pod schůdky před knihovnou a&#160;loučí se se slečnou Gábinou&#160;– pravidelnou návštěvnicí knihovny a&#160;malířkou, která si odnáší další nášup knih a&#160;její spokojený psík Aninka pár piškotů v&#160;břiše.</p>
			<p class="MLP_text ParaOverride-1">Paní knihovnice típe špačka a&#160;to už se blíží další návštěvník. Je to pan Nový. Starý pán, vdovec, skoro osmdesátník, leč elegantní a&#160;galantní… no skoro jako Oldřich Nový.</p>
			<p class="MLP_text ParaOverride-1">Stejně jako většina čtenářů i&#160;on chodí do knihovny proto, že si nejenom půjčí knížky, ale že při vybírání duchovní stravy prožije i&#160;příjemnou chvilku s&#160;ostatními čtenáři a&#160;oblíbenou knihovnicí.</p>
			<p class="MLP_text ParaOverride-1">Leč dnes už z&#160;výrazu jeho obličeje je patrné, že nepůjde o&#160;obvyklé povídání, protože ke knihovně přímo chvátá a&#160;zdá se velmi rozrušen.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Dobré odpoledne přeji, paní Jano.“</p>
			<p class="MLP_text ParaOverride-1">„Dobrý den, pane Nový, snad se nestalo něco zlého… Jdete ke mně?“</p>
			<p class="MLP_text ParaOverride-1">„Ano, ale ani knihy nenesu… Nikdo tu není? To je dobře.“ Oba stoupají po schodech do knihovny. „Jdu za vámi, paní Jano. Až vám řeknu, co se mi přihodilo…“</p>
			<p class="MLP_text ParaOverride-1">„Nestrašte mě, co vás tak rozrušilo?“</p>
			<p class="MLP_text ParaOverride-1">„Vy mi to nebudete věřit,“ rozechvěle ze sebe souká pan Nový. „Řeknete si, dědek. No mám, pravda, svá léta, ale řekl jsem si, že snad vám jediné to tady můžu svěřit.“</p>
			<p class="MLP_text ParaOverride-1">„Posaďte se. A&#160;vyklopte to, než někdo přijde.“</p>
			<p class="MLP_text ParaOverride-1">„Ano… Tak takhle to bylo: Včera večer, když už byla tma, sedím u&#160;okna. Já tam často sedávám, je to příjemné místo, jak víte, mám podobně jako vy výhled přímo do koruny jednoho z&#160;těch kaštanů, co rostou v&#160;ulici. No a&#160;jak tak sedím a&#160;chystám se rozsvítit lampu a&#160;číst si… protože já si tam vždycky takhle čtu… tak najednou…“</p>
			<p class="MLP_text ParaOverride-1">„Dobrý den vespolek!“</p>
			<p class="MLP_text ParaOverride-1">Do dveří vtrhává rázná paní Jurtová. Paní Jurtové je něco přes sedmdesát, shodou okolností bydlí v&#160;blízkém cihlovém domě a&#160;její spodní sousedkou je naše paní knihovnice. Je to upravená a, jak už jsme jednou řekli, rázná dáma… ale je třeba to opakovat, protože jde o&#160;slovo plně vystihující.</p>
			<p class="MLP_text ParaOverride-1">„Dobrý den,“ odpovídají na její pozdrav trochu vyděšeně téměř dvojhlasně pan Nový s&#160;paní knihovnicí</p>
			<p class="MLP_text ParaOverride-1">„Jano, prosím vás,“ chrlí paní Jurtová už od dveří, „buďto jsem blázen, nebo začnu psát detektivky.“ Paní Jurtová je totiž spisovatelka…</p>
			<p class="MLP_text ParaOverride-1">„Proboha, co to do vás do všech dneska vjelo? Každej přiběhne, jako kdyby se stala vražda!?“</p>
			<p class="MLP_text ParaOverride-1">Chvíle ticha. Všichni na sebe koukají.</p>
			<p class="MLP_text ParaOverride-1">„Toho se právě obávám,“ pronese co nejtišeji pan Nový.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Ale v&#160;tu chvíli vchází do dveří knihovny další návštěvník. Je jím sestřička z&#160;protějšího zdravotního střediska. Pracuje tu celkem krátce a&#160;v&#160;knihovně je teprve podruhé. Snad nepostřehla, jak před jejím příchodem zírali jeden na druhého.</p>
			<p class="MLP_text ParaOverride-1">Sestřička zdraví, předkládá legitimaci a&#160;pan Nový dělá, že si vybírá knihy. Leží před ním zrovna štos detektivek. Mezitím, co mladá sestřička vykládá na stůl knihy ku vrácení, rozhostilo se ticho. Pak šustí kartičky, které knihovnice zakládá do přinesených knih, a&#160;klapou detektivky, jak je pan Nový překládá z&#160;jednoho sloupce na druhý. Je velmi rozrušen, a&#160;jak tak překládá ty napínavé brožurky a&#160;všímá si hrůzyplných názvů a&#160;náhlého trapného ticha, čelo se mu rosí.</p>
			<p class="MLP_text ParaOverride-1">Zato paní Jurtová sedí v&#160;klidu jako generál. Odmítá cokoli předstírat, takže po chvilce si sestřička připadá, jako že ruší a&#160;skoro omluvně a&#160;rychle vybírá z&#160;hrabátka dvě nové knihy.</p>
			<p class="MLP_text ParaOverride-1">Pan Nový přehrabuje a&#160;snaží se gentlemansky zachraňovat situa­ci tvrzením, že je dnes velmi pěkně.</p>
			<p class="MLP_text ParaOverride-1">Sestřička si odnáší knihy a&#160;všichni odpovídají na její „nascheanou“. V&#160;kabátku, pod nímž má sesterský plášť, spěchá do protějšího domu.</p>
			<p class="MLP_text ParaOverride-1">„A&#160;co se teda stalo?“ navazuje nedočkavě niť paní knihovnice. Teď pohlédne paní Jurtová na pana Nového, on na ni.</p>
			<p class="MLP_text ParaOverride-1">„Vy jste to taky slyšel?“ ptá se překvapeně ale důrazně paní Jurtová.</p>
			<p class="MLP_text ParaOverride-1">„Ano,“ špitne pan Nový jako oukropeček s&#160;hromadou knih na kolenou.</p>
			<p class="MLP_text ParaOverride-1">„Ale co, prosím vás?“ šermuje knihovnice rukama. „Tak dozvím se to? Oba se přijdete svěřit, sedíte tu půl hodiny a&#160;já furt nic nevim!“</p>
			<p class="MLP_text ParaOverride-1">„A&#160;slyšela jste to, co já?“ naklonil se tajemně pan Nový k&#160;paní Jurtové.</p>
			<p class="MLP_text ParaOverride-1">„A&#160;co jste slyšel vy?“ vypálila na něj paní Jurtová jako na malýho žáčka, div ne ruce v&#160;bok. Janina z&#160;nich nespouští oči, lokty opřena o&#160;stůl, ruce sepnuty pod bradou.</p>
			<p class="MLP_text ParaOverride-1">„Výkřik,“ řekl opatrně pan Nový. A&#160;šeptem dodal: „A&#160;výstřel.“</p>
			<p class="MLP_text ParaOverride-1">„Tak to souhlasí,“ razantně prohlásila paní Jurtová na celou kni­hovnu.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Janina Filupová má po pracovní době. Bere hák a&#160;s&#160;rachotem za sebou spouští červenou roletu přes vchodové dveře. Všichni tři se domluvili: Půjdou teď společně k&#160;místu, odkud pravděpodobně zazněl výkřik a&#160;výstřel. Pokusí se to místo najít.</p>
			<p class="MLP_text ParaOverride-1">Procházejí ulicí, po jejíž pravé straně stojí tři činžovní domy se zahrádkami a&#160;po levé dvě vily a&#160;parčík. Dohadují se mezi sebou, kde se čin mohl udát a&#160;při tom upřesňování běží každému v&#160;hlavě horror, co se vlastně událo a&#160;taky&#160;– komu? Vždyť pachatelem bude možná někdo, koho každý z&#160;nich zná! Brrr! Hrůzná představa. A&#160;oběť?</p>
			<p class="MLP_text ParaOverride-1">„Neměli bychom mluvit méně hlasitě?“ nabádá pan Nový.</p>
			<p class="MLP_text ParaOverride-1">„Proboha! Vždyť my to tady probíráme… Vždyť nás může slyšet!“ propadá děsivé představě jako první paní Jana.</p>
			<p class="MLP_text ParaOverride-1">„Čeho se bojíte, prosím vás?“ jde pragmaticky na věc paní Jurtová. „Když nás vrah uslyší, tak pak zazmatkuje a&#160;prozradí se. Třeba.“</p>
			<p class="MLP_text ParaOverride-1">„A&#160;neměli bychom tyto možné varianty prohovořit raději někde mezi čtyřmi zdmi?“ navrhuje nesměle pan Nový.</p>
			<p class="MLP_text ParaOverride-1">„To uděláme,“ souhlasí paní Jurtová. „Ale nejdříve musíme propátrat místo činu.“</p>
			<p class="MLP_text ParaOverride-1">„A&#160;slyšeli jste před tím výkřikem nějaké hlasy?“ ujímá se role detektiva Janina Filupová.</p>
			<p class="MLP_text ParaOverride-1">„To ne.“ Ale pak se pan Nový zamyslí a&#160;dodá: „Ale ten výkřik&#160;– to byl ženský hlas!“</p>
			<p class="MLP_text ParaOverride-1">„Určitě,“ sebejistě na to paní Jurtová. „Na to dám krk.“</p>
			<p class="MLP_text ParaOverride-1">„A&#160;shodnete se na směru, odkud ten výkřik a&#160;výstřel vyšel?“ pokračuje Janina ve vyšetřování.</p>
			<p class="MLP_text ParaOverride-1">„Jano, to vím přesně,“ rozvzpomíná se paní Jurtová. „Muselo to být strašně blízko. Řekla bych, že to mohlo být přímo v&#160;naší ulici!“</p>
			<p class="MLP_text ParaOverride-1">„Ano,“ vměšuje se do pátrání i&#160;pan Nový. „Ano, s&#160;tím směrem bych souhlasil. Ale také je možné, že to bylo až za parkem, jako z&#160;druhé strany, za vilou, víte, tam, co je už další ulice. Bylo to ale opravdu blízko.“</p>
			<p class="MLP_text ParaOverride-1">„Tak co kdybychom tu ulici a&#160;park prošli?“ navrhuje Janina.</p>
			<p class="MLP_text ParaOverride-1">A&#160;tak naši hrdinové jdou. Snaží se vypadat nenápadně a&#160;klidně jako na obvyklé procházce, ale je to na první pohled zvláštní trojice.</p>
			<p class="MLP_text ParaOverride-1">Když tu proti nim právě vychází pan Ondřej se svým pejskem, desetidekovým pražským krysaříkem Lupínem. Vydávají se na svou každodenní trasu.</p>
			<p class="MLP_text ParaOverride-1">Panu Ondřejovi do šedesátky moc nechybí, je šťastně ženatý, pravidelně navštěvuje i&#160;se svojí ženou knihovnu a&#160;co bychom o&#160;něm ještě řekli? Je to hodný člověk a&#160;má smysl pro humor. To by vám mělo stačit.</p>
			<p class="MLP_text ParaOverride-1">Nikoho lepšího naše trojice nemohla potkat! A&#160;to ještě netuší následující&#160;– pan Ondřej k&#160;nim míří a&#160;chystá se jim sdělit něco naléhavého.</p>
			<p class="MLP_text ParaOverride-1">„Nevím, co se tomu psovi dneska děje,“ praví udiveně na uvítanou. „Celou cestu, co jdeme, má úplně zježenou srst.“</p>
			<p class="MLP_text ParaOverride-1">Všichni se na psíka podívají.</p>
			<p class="MLP_text ParaOverride-1">„A&#160;támhle u&#160;té vily,“ pokračuje pan Ondřej, „se dal do takovýho řevu… Co se děje, Lupíno?“ sklání se a&#160;chlácholí Lupína.</p>
			<p class="MLP_text ParaOverride-1">„Kde že se dal do řevu?“ začichala paní Jurtová.</p>
			<p class="MLP_text ParaOverride-1">„Támhle!“ otáčí se a&#160;ukazuje pan Ondřej směrem k&#160;vilám.</p>
			<p class="MLP_text ParaOverride-1">„Tak se na to podíváme,“ navrhuje paní Jana.</p>
			<p class="MLP_text ParaOverride-1">Vydávají se tam společně. Jdou podél plotu první vily, pak druhé, té, co hraničí s&#160;parčíkem. Lupíno naježen. A&#160;u&#160;obrovského dřišťálu, který je vysazen na pomezí obou pozemků, začne Lupíno kňučet. Naši tři zasvěcení si keř pozorně prohlížejí. Pan Ondřej moc neví, o&#160;co jde, rozhlíží se kolem, a&#160;jak se tak rozhlíží, pohlédne také ke keři a&#160;pak se pootočí.</p>
			<p class="MLP_text ParaOverride-1">„Podívejte!“ řka to pan Ondřej, natahuje ruku. Na plotě visí kus kostkované žlutočerné látky.</p>
			<p class="MLP_text ParaOverride-1">„Důkaz,“ zajektá strachy šeptem pan Nový.</p>
			<p class="MLP_text ParaOverride-1">Pan Ondřej už už látku snímá. Ale přeruší ho paní Jurtová:</p>
			<p class="MLP_text ParaOverride-1">„Počkejte! Pane Ondřeji, nesundavejte to! Vždyť důkazem bude ten klůcek jenom tady na tom plotě, na tomhle místě!“</p>
			<p class="MLP_text ParaOverride-1">„To je pravda,“ souhlasí paní Jana. „A&#160;asi bychom měli zavolat policii, protože… Podívejte!“</p>
			<p class="MLP_text ParaOverride-1">Všichni se kouknou tam, kam směřuje pohled Janiny Filupové. A&#160;ustrnou.</p>
			<p class="MLP_text ParaOverride-1">Na zídce od plotu leží několik kapek krve!</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">To už všichni běží k&#160;nejbližší telefonní budce. Volání se ujímá pan Nový. Hrome, jak že je to číslo? 158. Jak se jmenuje ta ulice? Před Cibulkami. Dávají to horko těžko dohromady, protože jsou všichni v&#160;šoku. Dámy mlčí a&#160;jsou bledé. A&#160;do tohoto pobledlého ticha k&#160;nám z&#160;telefonní budky doléhá roztřesený hlas pana Nového, jak do sluchátka volá:</p>
			<p class="MLP_text ParaOverride-1">„Haló? Prosím vás, asi se tu stala vražda.“</p>
			<p class="MLP_text ParaOverride-1">Po téhle větě pan Ondřej pozvedne obočí a&#160;otevře ústa.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Všichni se vracejí směrem k&#160;vile. Počkají tam na policii.</p>
			<p class="MLP_text ParaOverride-1">Když ale přijdou na místo činu! Krve by se v&#160;nich nedořezal!</p>
			<p class="MLP_text ParaOverride-1">Ten kus látky&#160;– je fuč!</p>
			<p class="MLP_text ParaOverride-1">A&#160;krev? Nikde! Někdo ji setřel! Bože!</p>
			<p class="MLP_text ParaOverride-1">A&#160;policie akorát přijíždí. To už jdou mdloby i&#160;na pana Ondřeje.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Pan Nový se ihned vrhá k&#160;okénku policejního auta a&#160;roztřeseným hlasem zmateně vykládá: „Někdo zničil stopy… když jsem vám totiž volal…“ Bylo mu strašně.</p>
			<p class="MLP_text ParaOverride-1">I&#160;ostatním přišla situace hrozná. A&#160;hrozná v&#160;tomto směru i&#160;byla. Policie vbrzku odjížděla s&#160;pocitem, že si z&#160;nich znovu někdo vystřelil.</p>
			<p class="MLP_text ParaOverride-1">Po odjezdu auta tam zůstali všichni stát a&#160;nebyli schopni slova.</p>
			<p class="MLP_text ParaOverride-1">Situaci vyřešila Janina Filupová. Navrhla, aby k&#160;ní hned teď zašli na panáka. A&#160;to na sakra pořádnýho.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Teď už všichni sedí v&#160;pohodlných křesílkách v&#160;obývacím pokoji paní knihovnice. Na stole je před každým z&#160;nich nalitá už druhá sklenka. Tu první do sebe kopli ve vteřině, jak dosedli.</p>
			<p class="MLP_text ParaOverride-1">A&#160;tak přicházíme právě včas, protože do téhle doby si mezi sebou vyměňovali pouze věty typu: „To snad není možný!“ „To snad není pravda!“ „No to je zlej sen!“ A&#160;výkřiky druhu: „Panebože!“ „No to je hrůza!“ a&#160;podobně.</p>
			<p class="MLP_text ParaOverride-1">Až nyní si uvědomují, že sedí v&#160;útulném pokoji, venku že se mezitím dává do deště a&#160;že se začíná stmívat. Lupíno zabral nejlepší místo na gauči a&#160;spokojeně usíná. I&#160;ostatní padají únavou, ale na gauč si jen tak lehnout nepůjdou. Teď je ten pravý čas všechno probrat.</p>
			<p class="MLP_text ParaOverride-1">„Mohl bych si zatelefonovat?“ ptá se pan Ondřej. Musí vzkázat ženě, kde je.</p>
			<p class="MLP_text ParaOverride-1">„Jistě!“ odpovídá Janina Filupová. A&#160;se samozřejmostí dodává: „Ať žena přijde!“</p>
			<p class="MLP_text ParaOverride-1">Paní Johana přibíhá během pěti minut. Odtud je to k&#160;nim co by kamenem dohodil.</p>
			<p class="MLP_text ParaOverride-1">„Co se děje?“ ptá se hned mezi dveřmi. V&#160;obývacím pokoji to vypadá jako při seanci.</p>
			<p class="MLP_text ParaOverride-1">„To se hned dozvíš,“ pomáhá své ženě pan Ondřej z&#160;kabátu. „Ale nejdřív se na to posaď.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Teď už nelze pochybovat o&#160;tom, že skutečný zločin se opravdu stal,“ nemůže tomu pan Nový stále uvěřit.</p>
			<p class="MLP_text ParaOverride-1">„Samozřejmě,“ vpadá do úvahy pana Nového paní Jurtová. „Jinak by přece ty stopy nezmizely tak rychle!“</p>
			<p class="MLP_text ParaOverride-1">„Víte, co je na tom tak hrozného?“ hledí před sebe zaražená Janina Filupová, „že ty stopy zmizely právě v&#160;tu chvíli, co jsme šli volat. To znamená, že vrah nás musel vidět!“</p>
			<p class="MLP_text ParaOverride-1">„Strašné!“ zhrozil se pan Nový.</p>
			<p class="MLP_text ParaOverride-1">„Jano,“ vložila se do toho paní Jurtová. „To ale znamená, že musí bydlet skutečně v&#160;některém z&#160;těchto domů, protože se musel koukat z&#160;okna, jinak by nás přeci neviděl!“</p>
			<p class="MLP_text ParaOverride-1">„Hrozné na tom je,“ opakuje zděšeně pan Nový, „že teď vrah ví… kdo ví, že se stal zločin.“</p>
			<p class="MLP_text ParaOverride-1">„Takže to policejní auto v&#160;ulici tu bylo kvůli vám?“ chce být paní Johana v&#160;obraze.</p>
			<p class="MLP_text ParaOverride-1">„Ano,“ odpovídá jí manžel, „volali jsme policii, protože tu asi byla spáchána vražda.“</p>
			<p class="MLP_text ParaOverride-1">„Vražda?“ překvapeně vzhlédne Johana.</p>
			<p class="MLP_text ParaOverride-1">„Už to na to vypadá, paní Ondřejová,“ potvrzuje neuvěřitelné podezření všech Janina Filupová.</p>
			<p class="MLP_text ParaOverride-1">„Víte, co je zajímavé?“ vyrušil všechny z&#160;černého zamyšlení pan Ondřej, „že Lupíno, když jsme šli kolem toho místa poprvé, ještě než jsem vás potkal, tak strašně vyváděl. Pak, když jsme se tam vraceli s&#160;vámi, tak byl naježený a&#160;kňučel. A&#160;když jsme tam přišli potřetí, tak jenom zvědavě čmuchal.“</p>
			<p class="MLP_text ParaOverride-1">„Chcete tím říct, že tam možná někde byla napoprvé ukryta oběť?“ domýšlí tu hrůzu pan Nový. „A&#160;že ji potom pachatel za tu chvilku odklidil?“</p>
			<p class="MLP_text ParaOverride-1">„Nevím,“ pochybovačně odvětil pan Ondřej, „ale něco podobného mě napadlo.“</p>
			<p class="MLP_text ParaOverride-1">„Já myslím, že bychom to neměli nechat jen tak,“ rozhoduje rázně paní Jurtová. „Nemáte tady papír a&#160;tužku?“</p>
			<p class="MLP_text ParaOverride-1">„Ale jistě… Tady to je,“ přináší paní knihovnice vyžádané. „Co chcete dělat?“</p>
			<p class="MLP_text ParaOverride-1">„Jano, napíšeme si seznam podezřelých.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Venku je už úplná tma. Naši spiklenci si rozsvítili velikou lampu a&#160;zatáhli závěsy. Jsou pevně rozhodnuti pokračovat v&#160;pátrání na vlastní pěst.</p>
			<p class="MLP_text ParaOverride-1">„Ono, když se to tak vezme,“ uvažuje pan Ondřej, „tak těch lidí tady v&#160;ulici zas tak moc nebydlí.“</p>
			<p class="MLP_text ParaOverride-1">„No ale taky to mohl být někdo z&#160;vedlejší ulice a&#160;jsme namydlený,“ počátky pátrání vidí paní Johana dost svízelně. „Rozhodně neznáme všechny jménem.“</p>
			<p class="MLP_text ParaOverride-1">„Jménem ne, ale od vidění známe skoro každého a&#160;jménem alespoň většinu,“ odhaduje situaci paní Jana. „Lidi, co chodí do knihovny, jménem znám.“</p>
			<p class="MLP_text ParaOverride-1">„Zkrátka, od této chvíle nám nesmí uniknout sebemenší detail,“ shrnuje to paní Jurtová. „Všechno je teď důležité. Na stopu nás může přivést úplná maličkost!“</p>
			<p class="MLP_text ParaOverride-1">Debatu sleduje ze svého okenního pelechu bílá kočka Arča. Je více než pravděpodobné, že ví víc než všichni dohromady. Jejím hobby je sledování lidí z&#160;okna. A&#160;co teprve, když do zastávky před domem přijede autobus! Fascinuje ji, jak lidé vystupují a&#160;nastupují, jak procházejí ulicí, parkem, otevírají branku, nebo nasedají do auta… Arča dřímá a&#160;mlčí. Ví, ale nepoví.</p>
			<p class="MLP_text ParaOverride-1">„Jano,“ zahlodá pochybnost v&#160;paní Jurtové, „teď mě napadá, kde vy jste byla vlastně ten večer? Přeci když jsem slyšela výstřel já, tak vy byste ho měla taky slyšet…“</p>
			<p class="MLP_text ParaOverride-1">„Milý Watsone, já byla u&#160;bráchy na Hradišti. Švagrová měla narozeniny. Já mám alibi.“ Už se tomu všichni musí smát, jsou unavení a&#160;navíc alkohol dělá své… no hlavně neztratit dobrou náladu.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Tak tedy seznam podezřelých,“ praví jistě paní Jurtová a&#160;hned si to píše. „Na prvním místě musíme jmenovat majitele protější vily.“</p>
			<p class="MLP_text ParaOverride-1">„No to je gól,“ nevidí to slavně Janina. „To začíná velkolepě. Vždyť ty zrovna vůbec neznáme! Pan Kraus přeci loni, nebo kdy to bylo, zemřel. Vůbec nevíme, komu ten dům patří.“</p>
			<p class="MLP_text ParaOverride-1">„Nepamatuji se, že by se v&#160;domě od páně Krausovy smrti svítilo,“ potvrdil obavy pan Nový.</p>
			<p class="MLP_text ParaOverride-1">„No vidíte,“ chytil se hned niti pan Ondřej, „třeba jde o&#160;dědictví! Třeba už máme motiv!“</p>
			<p class="MLP_text ParaOverride-1">„Třeba,“ pravila vážně paní Jurtová, „fakt je, že bychom to neměli nechat náhodě a&#160;že bychom se po těch dědicích měli porozhlédnout.“</p>
			<p class="MLP_text ParaOverride-1">„Proboha, paní Jurtová,“ vznáší okamžité pochyby paní Jana. „Jak to chcete udělat? A&#160;navíc&#160;– jsme teď u&#160;prvního jména! Co ty další? No jestli budeme takhle pokračovat u&#160;všech, tak se výsledku nedožijem.“</p>
			<p class="MLP_text ParaOverride-1">„Ale Jano,“ na to paní Jurtová s&#160;klidem, „musíme hledat. Tohle by mohla být stopa. A&#160;já věřím na náhody. Tohle si beru do práce já. Tohle zjistím.“</p>
		</div>
</body>
</html>