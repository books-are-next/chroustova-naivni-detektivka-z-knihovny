<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">Den sedmý</p>
			<p class="MLP_text_bez1radku ParaOverride-1">Hned po obvyklé ranní kávě a&#160;vycházce s&#160;Lupínem vyjíždí pan Ondřej s&#160;klíči v&#160;kapse do centra Prahy, aby si nechal udělat duplikát.</p>
			<p class="MLP_text ParaOverride-1">Prý to bude trvat dvě hodiny, říkal pán v&#160;obchodě, záloha předem… Panebože, tomu říkám záloha… No, co chcete&#160;– nezvyklý tvar i&#160;velikost.</p>
			<p class="MLP_text ParaOverride-1">Tak mám dvě hodiny času, pomyslel si pan Ondřej, když vycházel ze zámečnictví. To bych se mohl podívat na Příkopy.</p>
			<p class="MLP_text ParaOverride-1">Na Příkopech 11. Tady to máme.</p>
			<p class="MLP_text ParaOverride-1">Pan Ondřej bere za kliku velkých zdobených vchodových dveří, pak prochází nově renovovaným průjezdem a&#160;stoupá do prvního patra. Na chodbě visí nástěnky plné inzerátů s&#160;nemovitostmi a&#160;jejich fotografií. Přelétne je zrakem.</p>
			<p class="MLP_text ParaOverride-1">A&#160;hele! „Naše vila“! Cože? Šedesát tisíc měsíčně? Pan doktor není troškař… 8+2, sklep, garáž, kompletně zařízeno, velká zahrada, klidná čtvrť… Hm. A&#160;hele! Tady je fotka interiéru: dvě hluboká pohodlná křesla, velké stojací hodiny, knihovna, velkolepé starožitné zrcadlo, okno&#160;– jo, tak to bude to okno z&#160;boku vily, to co vede do parčíku, asi&#160;– pak podobizna jakéhosi pána v&#160;oleji… Vypadá to všechno velmi stylově.</p>
			<p class="MLP_text ParaOverride-1">Náhle pan Ondřej zaslechne, jak se na konci chodby pootevřely dveře. K&#160;jeho uším dozněl útržek rozhovoru:</p>
			<p class="MLP_text ParaOverride-1">„Ale zájemce máte…“</p>
			<p class="MLP_text ParaOverride-1">„Ano. Jednáme s&#160;nimi. Stále jsme zatím jen v&#160;jednání, pane doktore.“</p>
			<p class="MLP_text ParaOverride-1">Doktore?! Pan Ondřej žasne. Stojí před nástěnkou ani nedutá, rozhlíží se, kam by zmiznul.</p>
			<p class="MLP_text ParaOverride-1">„Řekl jsem vám, že při rychlém jednání můžete jít s&#160;cenou dolů.“</p>
			<p class="MLP_text ParaOverride-1">Jasně. Je to náš doktor!</p>
			<p class="MLP_text ParaOverride-1">Pan Ondřej si všiml úzké chodbičky, kam by se mohl schovat.</p>
			<p class="MLP_text ParaOverride-1">„Ano,“ pokračoval obchodnickým tónem mladý mužský hlas v&#160;kanceláři. „Ale ti pánové si nechali čas na rozmyšlenou… Slečna Brownová vás bude o&#160;všem osobně informovat… Litujeme, že včera došlo k&#160;nedorozumění… Doufám, že s&#160;celkovým výsledkem naší práce budete nakonec spokojen.“</p>
			<p class="MLP_text ParaOverride-1">Pan Ondřej rychle strhává fotku interiéru vily, vkládá ji do kapsy. Jen taktak stačí uskočit do protější menší zmiňované chodbičky vedoucí kam…? Díkybohu&#160;– spásonosné WC!</p>
			<p class="MLP_text ParaOverride-1">Pan Ondřej vklouzl do dveří, nechal je za sebou pootevřené, poslouchá, co se děje na chodbě, i&#160;to, jak se oba pánové loučí.</p>
			<p class="MLP_text ParaOverride-1">Ale pak!</p>
			<p class="MLP_text ParaOverride-1">Blížící se kroky!</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Paní Jurtovou včera zaujala zmínka o&#160;paní Kudláčkové. Tady jsou různé možnosti, honí se hlavou paní Jurtové:</p>
			<p class="MLP_text ParaOverride-1">Buďto se Kudláčková s&#160;doktorkou tak dobře zná, že ví i&#160;o&#160;její ses­tře. Anebo doktorku ani znát nemusí… Jestli je Kudláčková zvědavá sousedka, která se prostě ptá: „Á&#160;kampák?“, tak doktorka Lesecká taky mohla Kudláčkový zalhat, áhá?</p>
			<p class="MLP_text ParaOverride-1">To už se paní Jurtová obouvá. A&#160;hnedky si to vykračuje do ulice Slávy Horníka. Přitom přemýšlí:</p>
			<p class="MLP_text ParaOverride-1">Anebo si taky Kudláčková může vymýšlet! Proč? Jednak proto, že je divná. To je jedna možnost. A&#160;druhá možnost je ta, že by k&#160;tomu vymýšlení měla důvod. Třeba něco skrývá? Ale co?</p>
			<p class="MLP_text ParaOverride-1">Paní Jurtová teď stojí před domem číslo 27. Vchodové dveře jsou zamčeny. Tomu se paní Jurtová nediví. Přechází ke zvonkům, hledá… á&#160;tady! Lesecká. Zvoní… Nic se neděje.</p>
			<p class="MLP_text ParaOverride-1">Hned pod Leseckou má zvonek Kudláčková. Paní Jurtová bez zaváhání tiskne tlačítko několikrát po sobě… Domovní telefon nikdo nezvedá, ale!&#160;– vzápětí se ozve v&#160;chrchláčku unavené:</p>
			<p class="MLP_text ParaOverride-1">„Prosím?“</p>
			<p class="MLP_text ParaOverride-1">Paní Jurtová se dává do výslechu.</p>
			<p class="MLP_text ParaOverride-1">„Dobrý den, tady Králová,“ až se sama zarazí, jak lže. „Nemůžu se dozvonit na paní doktorku Leseckou.“</p>
			<p class="MLP_text ParaOverride-1">„Paní doktorka není doma,“ prohlásil zúžený hlas v&#160;repráčku.</p>
			<p class="MLP_text ParaOverride-1">„To vím teď také, ale chtěla jsem se právě zeptat, nevíte, kde bych ji mohla sehnat?“</p>
			<p class="MLP_text ParaOverride-1">„To nevím.“ A&#160;ticho.</p>
			<p class="MLP_text ParaOverride-1">„Někdo mi říkal, že by měla být u&#160;své sestry.“</p>
			<p class="MLP_text ParaOverride-1">„To nevím.“ A&#160;zase ticho.</p>
			<p class="MLP_text ParaOverride-1">„Vlastně pan Kratifous říkal,“ pokračuje paní Jurtová mazaně, „že jste to říkala vy.“</p>
			<p class="MLP_text ParaOverride-1">Na chvilku se rozhostilo obligátní ticho a&#160;pak se ozval nejistý hlas:</p>
			<p class="MLP_text ParaOverride-1">„To že jsem říkala? A&#160;kdy, prosím vás?“</p>
			<p class="MLP_text ParaOverride-1">„No někdy v&#160;tomhle měsíci.“</p>
			<p class="MLP_text ParaOverride-1">„To si mě s&#160;někým asi pletete,“ dodala Kudláčková rychle.</p>
			<p class="MLP_text ParaOverride-1">„Víte, ráda bych se dověděla, kde ta její sestra bydlí.“</p>
			<p class="MLP_text ParaOverride-1">„Tak to vám nepovím.“</p>
			<p class="MLP_text ParaOverride-1">„A&#160;nevíte, kdo by to mohl vědět?“</p>
			<p class="MLP_text ParaOverride-1">„To nevím.“</p>
			<p class="MLP_text ParaOverride-1">„A&#160;neznáte někoho blízkého paní doktorky?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Hm. Tak vám děkuju.“</p>
			<p class="MLP_text ParaOverride-1">V&#160;chrchláčku to klaplo. Klap. To jak Kudláčková položila domácí telefon.</p>
			<p class="MLP_text ParaOverride-1">Ani neřekla na shledanou, myslí si paní Jurtová. Tak to jsem se toho dozvěděla. Šla jsem tam s&#160;jistotou Sherlocka Holmese a&#160;odcházím s&#160;pocity doktora Watsona. Vlastně o&#160;tom večer nemá ani smysl mluvit.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Naše detektivy opět zastihujeme pod rozsvícenou lampou v&#160;obývacím pokoji paní Jany Filupové. Kočka Arča mrská ocasem. Hup. A&#160;teď ze skříně shlíží na celou tu seanci. Venku za okny zase padá jeden z&#160;podzimních deštíků.</p>
			<p class="MLP_text ParaOverride-1">S&#160;vyprávěním začíná pan Ondřej. Všichni valí bulvy.</p>
			<p class="MLP_text ParaOverride-1">„A&#160;jak to bylo dál?“ táže se napjatě paní Jurtová.</p>
			<p class="MLP_text ParaOverride-1">„No dál… Zaběhl jsem do záchodové kabinky, zavřel se… Byl to doktor. Byl to on. Šel taky do kabinky… teda do vedlejší… Zdálo se mi, že podle toho, co jsem zaslechl&#160;– teda ještě na chodbě&#160;– tak ten telefonát vzala realitka na sebe. Nechápu proč.“</p>
			<p class="MLP_text ParaOverride-1">„Na sebe?“ táže se pan Nový.</p>
			<p class="MLP_text ParaOverride-1">„Ano.“ A&#160;pak se pan Ondřej dává do popisování včerejšího fingovaného telefonátu paní Johany. Když skončí, vysloví obavu všech pan Nový:</p>
			<p class="MLP_text ParaOverride-1">„Na to bychom si měli dát pozor… Není to divné, že to vzali na sebe?“</p>
			<p class="MLP_text ParaOverride-1">„Třeba opravdu mysleli, že jejich sekretářka udělala chybu,“ domýšlí Gábina.</p>
			<p class="MLP_text ParaOverride-1">„To se mi nezdá,“ nelíbí se to paní Jurtové. „Normálně by si to se sekretářkou šéf hned vyříkal… Jen aby v&#160;tý vraždě nejela i&#160;ta realitka…“</p>
			<p class="MLP_text ParaOverride-1">„Jó, jen ten člověk z&#160;kanceláře ještě říkal doktorovi, že ho bude kontaktovat nějaká slečna Brownová.“</p>
			<p class="MLP_text ParaOverride-1">„Koho?“</p>
			<p class="MLP_text ParaOverride-1">„No doktora.“</p>
			<p class="MLP_text ParaOverride-1">„A&#160;kdo je to?“</p>
			<p class="MLP_text ParaOverride-1">„Kdo? Doktor?“</p>
			<p class="MLP_text ParaOverride-1">„Ta Brownová přeci!“</p>
			<p class="MLP_text ParaOverride-1">„Nemám potuchy.“</p>
			<p class="MLP_text ParaOverride-1">„Potvrdilo se nám ale to, co jsme tušili,“ utíná zmatenou rozpravu paní Johana. „Doktor má co dočinění s&#160;prodejem vily.“</p>
			<p class="MLP_text ParaOverride-1">„Jede v&#160;tom!“</p>
			<p class="MLP_text ParaOverride-1">„Jo!“</p>
			<p class="MLP_text ParaOverride-1">„A&#160;dověděl jste se ještě něco?“ vyzvídá paní Jurtová.</p>
			<p class="MLP_text ParaOverride-1">„Ani ne,“ ale pak si pan Ondřej s&#160;úsměvem vzpomněl. „Jen vím, jaký má pan doktor boty.“</p>
			<p class="MLP_text ParaOverride-1">„Tak pozor,“ směje se paní knihovnice. „To jsou detaily, které sehrály v&#160;mnohých detektivkách vážnou roli!“</p>
			<p class="MLP_text ParaOverride-1">„Ovšem taky bychom si měli uvědomit,“ pronesla o&#160;tón vážněji paní Johana, „že si při tom… sezení… mohl doktor všimnout i&#160;tvejch bot, Ondro.“</p>
			<p class="MLP_text ParaOverride-1">Pana Ondřeje trochu přešel humor.</p>
			<p class="MLP_text ParaOverride-1">„Takže bych si bejt váma, až půjdu vracet ty klíče, vzala jiný boty,“ uzavřela paní Jurtová.</p>
		</div>
</body>
</html>