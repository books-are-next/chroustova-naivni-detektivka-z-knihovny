<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Den desátý</p>
			<p class="MLP_text_bez1radku ParaOverride-1">Ráno Janina vstává velice brzy. Hlava jí třeštila celou noc, je ráda, že je ráno. Na středisku otvírají v&#160;sedm. Hned tam jdu.</p>
			<p class="MLP_text ParaOverride-1">Cestou se jí hlava motá… v&#160;takových chvílích má i&#160;potíže se zrakem.</p>
			<p class="MLP_text ParaOverride-1">Vchází do střediska a&#160;jde rovnou ke kartotéce. Okénko je vytažené a&#160;sestřička nikde. Asi si někam odskočila. Paní Jana stojí u&#160;okénka a&#160;čeká. To ticho, pach desinfekce a&#160;bolest hlavy se slévají dohromady jako v&#160;podivném snu. Stále se opírá o&#160;parapet okýnka od kartotéky. Nikdo nikde.</p>
			<p class="MLP_text ParaOverride-1">Začíná jí lomcovat netrpělivost. Jde proto k&#160;proskleným dveřím kartotéky a&#160;zaťuká na ně. Ticho po pěšině. Vezme tedy za kliku, vkukne dovnitř, rozhlédne se a&#160;teď jí hlavou prolétne nápad.</p>
			<p class="MLP_text ParaOverride-1">Jak že bylo to jméno? Reiner? Pavel…? A&#160;Kraus?</p>
			<p class="MLP_text ParaOverride-1">Paní knihovnice se v&#160;mžiku hlava nehlava rozhoduje. Ve vteřině už vytahuje jedno z&#160;kovových šuplat. Díky svému povolání umí abecedu, jako když bičem mrská a&#160;v&#160;kartotéce se orientuje bleskurychle. Hledá, hledá a&#160;už nachází místo, jež potřebuje… Ale… Co to…? Žádný Reiner… ale jo&#160;– tady je jeden… ale Adolf… bydliště U&#160;Tenisu 5, Praha&#160;5… Pavel žádný… Janina se vzpamatuje a&#160;hledá fofrem ještě Krause…</p>
			<p class="MLP_text ParaOverride-1">Ani jeden!</p>
			<p class="MLP_text ParaOverride-1">Hm… tak možná, že se nebožtíci vyřazují…</p>
			<p class="MLP_text ParaOverride-1">Paní Jana přemýšlí nad obrovskou zásuvkou plnou zdravotních karet, v&#160;hlavě jí to všechno šrotuje… A&#160;do toho jí zase zaslepí nával bolesti hlavy… Vzpamatovává se, rozmrkává se. Musí odtud vypadnout, a&#160;to hezky rychle. Zavírá šuple, proplíží se dveřmi… Uf, a&#160;už sedí jakoby nic v&#160;čekárně a&#160;snaží se začíst do poučného letáčku. Než ale stačí pochopit první větu, přichází do čekárny sestřička.</p>
			<p class="MLP_text ParaOverride-1">Dnes má službu ta, co už tu pracuje léta. Janina Filupová stručně vysvětluje, že ji sužuje migréna. Sestřička hledá v&#160;kartotéce… a&#160;ve chvilce už paní Jana stojí před doktorem Chrastilem, líčí mu svoje trable a&#160;v&#160;hlavě jí přitom běží, jestli se má doktora zeptat na to o&#160;těch nebožtících… ale… raději ne. Dnes ne.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Hotovo. Z&#160;ordinace je venku na to šup. A&#160;ještě si stačí při odchodu všimnout, že na konci chodby doktor Drobný mizí za dveřmi s&#160;nápisem WC PRIVATE.</p>
			<p class="MLP_text ParaOverride-1">Ocitne se na chodbě úplně sama.</p>
			<p class="MLP_text ParaOverride-1">Tak, když už jsem tady… Bere za kliku protější ordinace doktora Drobného.</p>
			<p class="MLP_text ParaOverride-1">Okamžitě letí ke stolu… Třetí šuplík&#160;– Klíče nikde…! Letí k&#160;druhému stolu… Třetí šuplík&#160;– NIC! No nazdar! Takže doktor to tuší… jistojistě. A&#160;hele!&#160;– Na stole leží doktorův adresář… Šup. A&#160;Janina ho má v&#160;kapse svého volného sáčka. V&#160;mžiku mizí… a&#160;už si to jde chodbou směrem k&#160;čekárně. Matně za sebou na vzdáleném konci chodby slyší zvuk splachovadla. Teď prochází kolem kartotéky, odpovídá na pozdrav a&#160;vychází ven.</p>
			<p class="MLP_text ParaOverride-1">Proboha, co jsem to udělala!? Vždyť&#160;– to nejsem já?</p>
			<p class="MLP_text ParaOverride-1">S&#160;rozklepanými koleny a&#160;jako ve snách přechází ulici a&#160;jde do práce.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tou dobou se Gábina rozhoduje, že vezme Aninku na procházku. Sundavá klíče z&#160;věšáku u&#160;dveří a&#160;vyráží s&#160;psíkem na vodítku.</p>
			<p class="MLP_text ParaOverride-1">Je úplně zataženo, obloha šedá, podle všeho budou padat trakaře.</p>
			<p class="MLP_text ParaOverride-1">Aninka si to pěkně ťape… směr procházky určuje ona.</p>
			<p class="MLP_text ParaOverride-1">„Ale, Aninko, do ulice Slávy Horníka chceš?“</p>
			<p class="MLP_text ParaOverride-1">Jo.</p>
			<p class="MLP_text ParaOverride-1">Tak se jde. Když obě míjejí dům číslo 27, zavane na Aninku studený, vlhký a&#160;zatuchlý vzduch ze suterénního okna. Aninka do něj nahlíží a&#160;přičichává k&#160;té nevábné, tmavé kobce… A&#160;Gábinu teď něco napadlo.</p>
			<p class="MLP_text ParaOverride-1">Klíče od domu číslo 27 má u&#160;sebe. Suterén! Vždyť tu má každý sklep!</p>
			<p class="MLP_text ParaOverride-1">Nerozmýšlí se, odemyká a&#160;v&#160;momentě se už obě blíží chodbou ke schodům vedoucím rovnou do podzemí.</p>
			<p class="MLP_text ParaOverride-1">Anince se to moc nezdá. Nejdřív myslela, že jdou k&#160;někomu na návštěvu, ale… tohle?</p>
			<p class="MLP_text ParaOverride-1">Teď už obě stojí před dveřmi do sklepa. Gábina hledá správný klíč, pak odemyká… Hned za dveřmi je vypínač. Gábina rozsvěcí… A&#160;co ty dveře zase raději za sebou zamknout?</p>
			<p class="MLP_text ParaOverride-1">Obě děvčata sestupují plesnivinou páchnoucími schůdky do dlouhé chodby. Tou docházejí až k&#160;místu, kde se chodby kříží. A&#160;tady na té křižovatce je i&#160;poslední lampa, která svítí. Ale naštěstí, jak vidí Gábina, jsou tu další dva vypínače… Aninka šmejdí, čichá, frká, cítí myšáky… Gábina otáčí levým vypínačem. V&#160;chodbě nalevo se rozsvítilo chabé světýlko&#160;– skomíráček… Znovu pár schůdků… Vlhko, chlad, pušinec. Tady začínají jednotlivé sklepy. Ale nejsou na nich jména, jen čísla. Jedna, dvě, tři… v&#160;každém patře jsou tři byty, takže doktorky Lesecké bude jeden ze sklepů číslo čtyři až šest, pravděpodobně. Další sklepy jsou ale v&#160;pravé chodbě. Gábina s&#160;Aninkou se vracejí na křižovatku, zhasínají levou a&#160;rozsvěcejí pravou chodbu. A&#160;už Gábina zkouší klíč u&#160;sklepa číslo čtyři. Nic. Gábina jde tedy rovnou k&#160;šestce… Klíč pasuje! Odemyká.</p>
			<p class="MLP_text ParaOverride-1">Za prkennými dveřmi leží hromada věcí. Sáně, staré boty, dvoje lyže a&#160;haldy časopisů. Gábina do toho stohu strčí, ten se rozjede a&#160;vykoukne zpod něj plechová krabice od lázeňských oplatek. Gábina se pro ni shýbne, otevírá ji… Jsou v&#160;ní dopisy. Čtyři dopisy! Gábina se dívá na razítka… z&#160;předloňského roku!</p>
			<p class="MLP_text ParaOverride-1">Když tu&#160;– Aninka v&#160;chodbě bufne a&#160;zbystří… Gábinou projede strach… Honem strká dopisy do brašny, vychází ze sklepa a&#160;zamyká jej. V&#160;tu chvíli Aninka zaječí a&#160;pádí k&#160;rozcestí, štěká při tom hlubokým hlasem jako pominutá, protože… Ně-ně-ně-někdo o-o-o-odemyká dveře do sklepa! Uáááááá…</p>
			<p class="MLP_text ParaOverride-1">Než stačí Gábina doběhnout na křižovatku, ten Někdo v&#160;hlavní přístupové chodbě zhasne. Aninka nepřetržitě štěká a&#160;Gábina vůbec neví, kdo do sklepa vstoupil. V&#160;hlavní chodbě je tma jako v&#160;pytli. Zato díky světlu z&#160;pravé chodby má ten dotyčný na Gábinu s&#160;Aninkou dokonale posvíceno.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Do knihovny vchází pan Nový. Jedna z&#160;návštěvnic knihovny, paní Karlíková, právě dokončuje větu:</p>
			<p class="MLP_text ParaOverride-1">„Prosím vás, vždyť to maso jenom, dáte za to takovejch peněz… A&#160;kilo? To je jenom takový hovínko…“</p>
			<p class="MLP_text ParaOverride-1">Tak dnes je řeč o&#160;cenách, říká si pan Nový, když vykládá na stůl knížky ke vrácení.</p>
			<p class="MLP_text ParaOverride-1">„A&#160;to ovoce hlavně!“ kontruje paní Havlíková. „To je furt jezte ovoce, jezte ovoce… Já nechápu, že je tak drahý… Nebo proč se dováží některá zelenina?“</p>
			<p class="MLP_text ParaOverride-1">V&#160;zanícené debatě Karlíková–Havlíková paní Jana vyjímá nenápadně zpod stolu adresář doktora Drobného a&#160;podává jej panu Novému se slovy:</p>
			<p class="MLP_text ParaOverride-1">„Tohle si přečtěte, pane Nový.“</p>
			<p class="MLP_text ParaOverride-1">Pan Nový je trochu zmaten, jen tak letmo listuje a&#160;shledává, že jde o&#160;adresář. Pohlédne nechápavě na paní knihovnici.</p>
			<p class="MLP_text ParaOverride-1">„Je to z&#160;lékařského prostředí,“ odpovídá Janina na jeho otázku v&#160;očích.</p>
			<p class="MLP_text ParaOverride-1">„Vážně?“ už chápe.</p>
			<p class="MLP_text ParaOverride-1">Obě návštěvnice jsou stále v&#160;ráži:</p>
			<p class="MLP_text ParaOverride-1">„Copak nedovedeme vypěstovat mrkev?“</p>
			<p class="MLP_text ParaOverride-1">Pan Nový bere z&#160;hrabátka první dvě knihy, které mu přijdou pod ruku, a&#160;jako ve snách, aniž by se alespoň podíval, o&#160;jaké knížky jde, podává je paní knihovnici.</p>
			<p class="MLP_text ParaOverride-1">„Tyhle?“ ptá se překvapeně, když přelétla názvy knih.</p>
			<p class="MLP_text ParaOverride-1">„Ééé… Ano, prosím,“ dí zmatený pan Nový a&#160;vzrušeně si zandává adresář do hadrové tašky.</p>
			<p class="MLP_text ParaOverride-1">Paní Jana s&#160;úsměvem vyjímá kartičky z&#160;určených knih. Jde o&#160;Návod pro zamilované od docenta Plzáka a&#160;sbírku básní od J.&#160;H.&#160;Krchovského.</p>
			<p class="MLP_text ParaOverride-1">Pan Nový rychle odchází, je nepříčetně zvědavý. (Na doktorův adresář.) Loučí se a&#160;ještě slyší paní Karlíkovou:</p>
			<p class="MLP_text ParaOverride-1">„A&#160;ten Číňan tady v&#160;zelenině mi prodal špatnej meloun, stál majlant a&#160;já přijdu domů a&#160;on byl nařízlej a&#160;teklo z&#160;toho takový svinstvo… no hrozný.“</p>
			<p class="MLP_text ParaOverride-1">„To si musíte prohlídnout pořádně, takovej meloun…“</p>
			<p class="MLP_text ParaOverride-1">„Vono je jim to snad jedno, jestli někdo potom má… sr… dravotní problémy.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Doma pan Nový hned usedá do pohodlného ušáku vedle telefonu a&#160;jme se listovat adresářem.</p>
			<p class="MLP_text ParaOverride-1">Napřed si ho pořádně prohlédnu… Měl bych zjistit, které číslo je pro pana doktora nejdůležitější… Podle všeho by to mělo jít poznat. Osoby, jež jsou nám nejbližší, přeci kolikrát zapíšeme do adresáře pod křestním jménem… A&#160;hele…! Iva…! To bude naše paní doktorka… vždyť je to přirozené, vždyť spolu pracovali… A&#160;tady&#160;– Romana. Že by nějaká příbuzná…? Nebo milá…? A&#160;tady&#160;– Marcela… Míša… U&#160;žen musí mít doktor úspěch… Ženatý není, prestižní zaměstnání, peníze, běží hlavou panu Novému a&#160;dál listuje… A&#160;hele!&#160;– Vašek…! A&#160;dost velkými písmeny… Toho zkusím.</p>
			<p class="MLP_text ParaOverride-1">Pan Nový je rozhodnut. Vytáčí telefonní číslo Vaška.</p>
			<p class="MLP_text ParaOverride-1">Ozve se tón. Asi po čtvrtém zazvonění někdo zvedá sluchátko a&#160;automatickým tónem oznamuje:</p>
			<p class="MLP_text ParaOverride-1">„Krematorium.“</p>
			<p class="MLP_text ParaOverride-1">??? !!! ??? Pan Nový valí oči, blekotá:</p>
			<p class="MLP_text ParaOverride-1">„Pro… prosím?“</p>
			<p class="MLP_text ParaOverride-1">„Krematorium Motol.“</p>
			<p class="MLP_text ParaOverride-1">„S&#160;kým mluvím, prosím?“</p>
			<p class="MLP_text ParaOverride-1">„Přejete si něco?“</p>
			<p class="MLP_text ParaOverride-1">„A… a… ano, vlastně totiž… nééé!“ pan Nový je úplně zmaten. „To bude asi omyl… Nezlobte se… Na shled… ééé… Sbobem… ééé… totiž&#160;– sbohem!“</p>
			<p class="MLP_text ParaOverride-1">„Nashle.“</p>
			<p class="MLP_text ParaOverride-1">Pan Nový sedí ve svém křesílku jako vyoraná myš.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Paní Havlíková s&#160;paní Karlíkovou už odešly, v&#160;knihovně se rozhostilo ticho. Chvilku ticha paní Jana obzvláště dnes ráda vítá, i&#160;když… prášky kupodivu docela zabraly. Paní knihovnice vstává od svého stolu a&#160;jde uklidit z&#160;hrabátka několik právě odevzdaných knih. Když tu&#160;– někdo rázně vchází! Janina Filupová se lekne&#160;– Je to… doktor!</p>
			<p class="MLP_text ParaOverride-1">Paní Jana si uvědomuje, že musí bezpodmínečně zachovat klid.</p>
			<p class="MLP_text ParaOverride-1">„Dobrý den,“ zdraví doktor.</p>
			<p class="MLP_text ParaOverride-1">„Dobrý den,“ zastrkává Janina knihy na svá místa a&#160;v&#160;duchu si říká&#160;– tak, a&#160;teď mě buď zastřelí, nebo vyndá knihy, jako by se nechumelilo.</p>
			<p class="MLP_text ParaOverride-1">Doktor sahá do kapsy… Paní knihovnice už už myslí, že je s&#160;ní amen, ale… doktor vytahuje jen svou čtenářskou legitimaci. Uf. Chová se jako obvykle…</p>
			<p class="MLP_text ParaOverride-1">Když pak odchází, myslí si Janina, že už se z&#160;toho všeho zjeví.&#160;– Vždyť to je o&#160;nervy, tohleto! Určitě na mně všechno poznal, šílí paní Jana.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Vraťme se ale ke Gábině s&#160;Aninkou. Opustili jsme je v&#160;nelehké chvíli.</p>
			<p class="MLP_text ParaOverride-1">Do tmy a&#160;štěkání pronesl náhle hluboký mužský hlas:</p>
			<p class="MLP_text ParaOverride-1">„Jo to jste asi vy, ta nová?“</p>
			<p class="MLP_text ParaOverride-1">Byl to naštěstí jenom pan Kratifous.</p>
			<p class="MLP_text ParaOverride-1">„No, já jen něco nesla do sklepa.“</p>
			<p class="MLP_text ParaOverride-1">„Tak to jó, já viděl, že se tu svítí, tak jsem myslel, že jsou to zloději,“ při těchto slovech pan Kratifous rozsvěcí hlavní chodbu…</p>
			<p class="MLP_text ParaOverride-1">Tak tohle, zaplaťpánbůh, dobře dopadlo.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Večer jsou všichni velmi rozrušeni. Hlavně pan Nový. Vypráví, co zjistil.</p>
			<p class="MLP_text ParaOverride-1">„Takže už víme, kde je tělo,“ dedukuje bystře paní Jurtová.</p>
			<p class="MLP_text ParaOverride-1">„Doktor má asi někoho známýho v&#160;krematoriu,“ domýšlí paní Johana to, co teď právě každý.</p>
			<p class="MLP_text ParaOverride-1">„A&#160;odstranění těla tak pro něj nebyl vůbec žádnej problém,“ doplňuje její muž.</p>
			<p class="MLP_text ParaOverride-1">„Vypadá to na to,“ dumá paní Jurtová.</p>
			<p class="MLP_text ParaOverride-1">„V&#160;tom případě je do toho zapletena další osoba,“ upřesňuje Gábina.</p>
			<p class="MLP_text ParaOverride-1">„Kdo to ten Vašek vlastně je?“ vyslovuje pan Ondřej nahlas otázku, která se honí v&#160;hlavě každého.</p>
			<p class="MLP_text ParaOverride-1">„V&#160;adresáři jeho příjmení vůbec nebylo zapsáno,“ hlásí pan Nový.</p>
			<p class="MLP_text ParaOverride-1">„Tihleti hrobaříci,“ generalizuje paní Jana, „to je v&#160;dnešní době úplná mafie.“</p>
			<p class="MLP_text ParaOverride-1">„Taky jste už slyšeli o&#160;těch případech, kdy sestra pracuje v&#160;nemocnici,“ načne větu paní Johana, ale skočí jí do řeči paní Jurtová a&#160;myšlenku dokončí neuvěřitelnou pravdou.</p>
			<p class="MLP_text ParaOverride-1">„… a u pohřební služby má vedlejšák.“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Jsou tržní,“ uplatňuje svůj smysl pro černý humor paní knihovnice. „Musej holt taky vydělávat.“</p>
			<p class="MLP_text ParaOverride-1">„Myslíte, že doktor pracuje také na vedlejší pracovní úvazek u…,“ neodvažuje se dokončit myšlenku pan Nový. „Nebo že by, nedej bože, někoho podplatil?“</p>
			<p class="MLP_text ParaOverride-1">„Rozhodně by na to měl,“ uvažuje paní Jurtová.</p>
			<p class="MLP_text ParaOverride-1">„A&#160;ten Vašek,“ přemítá pan Ondřej. „Ono když člověk pracuje v&#160;tomhle oboru, tak nějakej ten úplatek, to asi není nijak závažnej problém… Dyť co? O&#160;život už nejde… Takhle že by uvažoval? Myslíte?“</p>
			<p class="MLP_text ParaOverride-1">„Jasně, co si nepřivydělat?“ souhlasí paní Jurtová.</p>
			<p class="MLP_text ParaOverride-1">„Co tomu Vaškovi ještě jednou zavolat?“ navrhuje paní Johana.</p>
			<p class="MLP_text ParaOverride-1">„Myslíte trošku do toho vosího hnízda píchnout?“ hovoří v&#160;metaforách paní knihovnice.</p>
			<p class="MLP_text ParaOverride-1">„Přesně. Napadá mě,“ pokračuje paní Johana, „že bychom se toho Vaška mohli normálně zeptat na pohřeb Ivy Lesecké.“</p>
			<p class="MLP_text ParaOverride-1">„Že jo?“ je pro Gábina. „Zeptat se ho bez okolků.“</p>
			<p class="MLP_text ParaOverride-1">„A&#160;co tam zavolat hned?“ překonává očekávání všech paní Johana.</p>
			<p class="MLP_text ParaOverride-1">„Teď tam ale nejspíš nikdo nebude,“ odhaduje paní Jana.</p>
			<p class="MLP_text ParaOverride-1">„Já bych to zkusila,“ praví odvážně paní Johana. „Kolik je hodin?“</p>
			<p class="MLP_text ParaOverride-1">„Sedm.“</p>
			<p class="MLP_text ParaOverride-1">„Myslíte,“ zamýšlí se paní Jurtová, „že v&#160;krematoriu pracují na šichty?“</p>
			<p class="MLP_text ParaOverride-1">„Co my víme?“ směje se paní Johana.</p>
			<p class="MLP_text ParaOverride-1">Pan Nový naštěstí přinesl adresář s&#160;sebou. Johana jde k&#160;telefonu, vytáčí číslo do krematoria. Všem je úzko z&#160;představy, že touhle dobou někdo pracuje s&#160;nebožtíky… Sluchátko někdo kupodivu opravdu zvedá:</p>
			<p class="MLP_text ParaOverride-1">„Drobný.“</p>
			<p class="MLP_text ParaOverride-1">Johana div že nevykřikla. Ale hned se vzpamatovává a&#160;ptá se:</p>
			<p class="MLP_text ParaOverride-1">„Dovolala jsem se, prosím vás, do krematoria?“</p>
			<p class="MLP_text ParaOverride-1">„Ano,“ oznamuje suše mužský hlas na druhém konci drátu.</p>
			<p class="MLP_text ParaOverride-1">„Já se chci jen informovat ohledně data jednoho pohřbu,“ praví paní Johana mazaně.</p>
			<p class="MLP_text ParaOverride-1">„Ano,“ čeká hlas.</p>
			<p class="MLP_text ParaOverride-1">„Mohl byste být tak laskav a&#160;řekl mi, kdy bude mít pohřeb paní Iva Lesecká?“</p>
			<p class="MLP_text ParaOverride-1">Chvíli je ticho.</p>
			<p class="MLP_text ParaOverride-1">„Podívám se, počkejte.“</p>
			<p class="MLP_text ParaOverride-1">A&#160;zase ticho, teď je ta chvilka delší.</p>
			<p class="MLP_text ParaOverride-1">„Kdo volá?“ zazněla nečekaná otázka, na niž nebyla paní Johana připravena.</p>
			<p class="MLP_text ParaOverride-1">„Tady… Kolínská,“ blekotá paní Johana. „Volám z&#160;Kolína… ééé… totiž… Víte, já volám mimo Prahu, z&#160;mimo Prahy… z&#160;Kolína…! Ééé… totiž z&#160;Kouřimi! Kouřim!“ to jsem tomu dala, myslí si paní Johana. V&#160;pokoji na ni všichni zděšeně zírají, občas se někdo z&#160;nich chytne za hlavu.</p>
			<p class="MLP_text ParaOverride-1">„Lituji, ale tady v&#160;seznamu žádnou Ivu Leseckou nemáme,“ přerušuje mužský hlas zmatené extempore paní Johany.</p>
			<p class="MLP_text ParaOverride-1">„Opravdu?“</p>
			<p class="MLP_text ParaOverride-1">„Kdo vám dal moje číslo?“ otázka do pranice.</p>
			<p class="MLP_text ParaOverride-1">„Ééé… Zlaté stránky…! ve Zlatých stránkách jste… uveden.“</p>
			<p class="MLP_text ParaOverride-1">„Tam ale není tohle číslo.“</p>
			<p class="MLP_text ParaOverride-1">„Vážně? No, možná v&#160;pražském seznamu nejste… ale tady v&#160;Kouřimi vás máme.“</p>
			<p class="MLP_text ParaOverride-1">„Lituji, madam, ale ohledně té doktorky Lesecké naše firma nic nezajišťuje.“</p>
			<p class="MLP_text ParaOverride-1">„Opravdu?“ nabývá náhle jistoty paní Johana a&#160;s&#160;úsměvem uzavírá telefonát. „Tak vám děkuji. A&#160;na shledanou.“</p>
			<p class="MLP_text ParaOverride-1">Johana dosedá na květované kanapátko, vyčerpaná, ale zároveň spokojená. Všichni si netrpělivě poposednou blíž a&#160;čekají, až spustí.</p>
			<p class="MLP_text ParaOverride-1">„Tak co?“ pobízí paní Jurtová.</p>
			<p class="MLP_text ParaOverride-1">„Nenapínejte nás, paní Ondřejová,“ žadoní paní knihovnice.</p>
			<p class="MLP_text ParaOverride-1">„Tak co je, Johano?“</p>
			<p class="MLP_text ParaOverride-1">Po krátké pauzičce a&#160;nadechnutí vyřkne paní Johana první větu:</p>
			<p class="MLP_text ParaOverride-1">„Nebudete tomu věřit, ale jsme na správné stopě.“</p>
			<p class="MLP_text ParaOverride-1">„Ten pan Vašek něco prozradil?“ klepe se pan Nový.</p>
			<p class="MLP_text ParaOverride-1">„Ano,“ praví paní Johana roztěkaně.</p>
			<p class="MLP_text ParaOverride-1">„Johano, mluv! Nenapínej nás!“</p>
			<p class="MLP_text ParaOverride-1">„Tak takhle,“ nadechne se paní Johana. „Zaprvé: Ten někdo, kdo vzal telefon, se ohlásil jako Drobný.“</p>
			<p class="MLP_text ParaOverride-1">Všichni vydají citoslovce údivu. Paní Johana pokračuje:</p>
			<p class="MLP_text ParaOverride-1">„Pak mi tenhle člověk všechno, na co jsem se ptala ohledně Lesecké, popřel… Načež&#160;– pozor!&#160;– sám o&#160;Lesecké promluvil jako o&#160;doktorce.“</p>
			<p class="MLP_text ParaOverride-1">„Není možná!“ jde do kolen paní Jana.</p>
			<p class="MLP_text ParaOverride-1">„Jéééžišmarjá,“ vyjádří se typicky pan Ondřej.</p>
			<p class="MLP_text ParaOverride-1">„Paní Johano,“ zareaguje jako první paní Jurtová, „jste si jistá, že jste o&#160;Lesecké nemluvila jako o&#160;doktorce?“</p>
			<p class="MLP_text ParaOverride-1">„Mám pocit… že jo…? Ale… Byli jste u&#160;toho!“</p>
			<p class="MLP_text ParaOverride-1">„To je pravda, prosím,“ ujišťuje všechny pan Nový. „Ptala jste se na paní Ivu Leseckou, o&#160;nějaké doktorce nepadlo ani slovo.“</p>
			<p class="MLP_text ParaOverride-1">„Děkuji vám.“</p>
			<p class="MLP_text ParaOverride-1">„Drobný?“ zastaví se ve svých úvahách Gábina.</p>
			<p class="MLP_text ParaOverride-1">„To je, viďte?“</p>
			<p class="MLP_text ParaOverride-1">„Že by bratr?“ odhaduje pan Ondřej.</p>
			<p class="MLP_text ParaOverride-1">„Černá mafie!“ vykřikne paní Jurtová.</p>
			<p class="MLP_text ParaOverride-1">„V&#160;našem případě,“ vystihuje přesně situaci paní knihovnice, „spíš black and white.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Ještě v&#160;noci si po návratu domů Gábina s&#160;Aninkou rozsvěcují stolní lampičku. Gábina vysype z&#160;brašny čtyři dopisy, které objevily ve sklepě Ivy Lesecké.</p>
			<p class="MLP_text ParaOverride-1">Tak copak to tu máme? Pokládá dopisy jeden po druhém před sebe. Všechny jsou z&#160;předloňského roku. Na všech je adresátem Iva Lesecká.</p>
			<p class="MLP_text_-0-12- ParaOverride-1">Gábina otvírá časově první z&#160;nich, jehož datum je 13.&#160;června. Ihned sjíždí zrakem k&#160;podpisu odesilatele. Jde o&#160;ručně psaný, těžko čitelný dopis. A&#160;odesilatel? Kája! No, pane jo! Vždyť to bude doktorův rukopis! Tak nečitelně může psát jen doktor! Vlastně… rychle, kde mám to potvrzení na hory…? Tady… Jo. Písmo souhlasí. Kája Drobný&#160;– to je na beton. Gábina čte:</p>
			<p class="MLP_dopis_bez1radku_-I- ParaOverride-1">Sladký květe můj,</p>
			<p class="MLP_dopis_bez1radku_-I- ParaOverride-1">nezlob se na mě, že jsem nepřijel, jak jsem původně sliboval. Přišla mi do toho nečekaná stáž. Broskvičko růžová, mohli bychom si to vynahradit tento víkend na mojí chatě, co říkáš?</p>
			<p class="MLP_dopis_podpis_-I- ParaOverride-1">Tvůj Kája</p>
			<p class="MLP_text_-0-12- ParaOverride-1">Stáž? Broskvičko růžová? Na chatě…? Ale to už tu máme druhý dopis. Je ze září:</p>
			<p class="MLP_dopis_bez1radku_-I- ParaOverride-1">Ivo,</p>
			<p class="MLP_dopis_bez1radku_-I- ParaOverride-1">nevím, kdo Ti nakukal takové nesmysly. Nikomu nevěř! Není to pravda. Přece mě znáš!</p>
			<p class="MLP_dopis_podpis_-I- ParaOverride-1">Karel</p>
			<p class="MLP_text ParaOverride-1">Tak vida&#160;– konflikt! Problém! Ale jaký? Gábina přejela očima dopis ještě jednou. A&#160;to: „Přece mě znáš.“&#160;– to je, panečku, věta. Jak často si za ni lze doplnit: „No právě.“!</p>
			<p class="MLP_text_-0-12- ParaOverride-1">Další dopis je datován z&#160;1.&#160;října a&#160;má jinou obálku, takovou zažloutlou. Gábina ji otvírá. A&#160;hele! To vypadá na nějaký anonym… Na zmuchlaném papíře jsou z&#160;různých novin a&#160;časopisů vystříhána a&#160;nalepena tato slova:</p>
			<p class="MLP_dopis_bez1radku_-I- ParaOverride-1">Jestli okamžitě neukončíte vztah s&#160;mým milencem, špatně dopadnete!</p>
			<p class="MLP_text_-12-0- ParaOverride-1">No tě pic…! Tak tohle je síla. A&#160;hodně to i&#160;mění situaci.</p>
			<p class="MLP_text ParaOverride-1">Že by vražda ze žárlivosti? Kdo mohl na doktorku žárlit? Nějaká ženská. Jaká…? Musíme se pokusit zjistit něco víc z&#160;doktorova adresáře… No jo, ale tím milencem taky může být někdo, o&#160;kom nemáme ani páru… Nemusí se to vůbec týkat doktora… I&#160;když… taky může.</p>
			<p class="MLP_text ParaOverride-1">Tenhle dopis je sice zmuchlán, ale pak zase narovnán a&#160;uložen do obálky. Vůbec&#160;– je s&#160;podivem, že právě tyhle dopisy si doktorka nechala… nebo… Třeba je doktorka uschovala pro toho, kdo se vydá po stopě zločinu, přemítá Gábina.</p>
			<p class="MLP_text_-0-12- ParaOverride-1">Rozechvěle teď Gábina před sebe rozkládá poslední dopis. Je ze 7.&#160;října:</p>
			<p class="MLP_dopis_bez1radku_-I- ParaOverride-1">Ivo,</p>
			<p class="MLP_dopis_bez1radku_-I- ParaOverride-1">nemysli si, že mě budeš vydírat. To, o&#160;čem stále mluvíš, je holý nesmysl. Žádné dokumenty nemáš, protože žádné neexistují. Poslední dobou mám pocit, že jsi velmi přepracovaná, ba dokonce, že by ses měla léčit. Skutečně nevím, co po mně chceš. Rozešel jsem se s&#160;Tebou tak, jako jsem se před Tebou rozešel s&#160;mnoha jinými ženami. A&#160;myslím, že to bylo slušným způsobem. Nezbývá, než aby ses s&#160;tím vyrovnala.</p>
			<p class="MLP_dopis_podpis_-I- ParaOverride-1">K.</p>
			<p class="MLP_text ParaOverride-1">Kurevník.</p>
			<p class="MLP_text ParaOverride-1">Gábina zírá…</p>
			<p class="MLP_text ParaOverride-1">Ano, Iva Lesecká tyto dopisy určitě schovala záměrně. A&#160;týkají se doktora Drobného.</p>
		</div>
</body>
</html>