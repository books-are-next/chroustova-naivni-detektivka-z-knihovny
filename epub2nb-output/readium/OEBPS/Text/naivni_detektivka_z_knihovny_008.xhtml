<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">Den druhý</p>
			<p class="MLP_text_bez1radku ParaOverride-1">Ráno raníčko se všichni probudili ve svých domovech jak po zlém snu a&#160;ještě po opici. Pan Ondřej, ač ze všech detektivů skoro nejmladší, chvilku neví, jestli to všechno byla vůbec pravda. Zvolna vstává a&#160;vyráží s&#160;Lupínem na procházku. Dojdou si do horní trafiky pro noviny a&#160;pak to vezmou parčíkem kolem vily.</p>
			<p class="MLP_text ParaOverride-1">V&#160;ulici se pan Ondřej nenápadně rozhlíží&#160;– ono mít psa jsou při pátrání dobré mimikry! Na otázku „Co tady čmucháte?“ lze tak nějak poukázat k&#160;zemi na přítele nejvěrnějšího. To je jasné, trochu obav pan Ondřej má, je to vlastně docela vzrůšo.</p>
			<p class="MLP_text ParaOverride-1">A&#160;jak tak jdou a&#160;jdou, Lupíno čmuchá a&#160;značkuje a&#160;pak zase větří a&#160;zase a&#160;víc a&#160;víc a&#160;pak náhle zabere, že vodítkem trhne, byť je postavy velmi skromné a&#160;čenichá jako blázen u&#160;jednoho ze zaparkovaných aut. Pach ho vede jakoby ke dvířkům, ano ke dvířkům, srst se mu zvedá… pomalu… A&#160;už je naježenej.</p>
			<p class="MLP_text ParaOverride-1">Pan Ondřej, který sledoval svého stopovacího psíka, se u&#160;auta také zastavil, a&#160;když uviděl ten ježící proces, pohlédl okýnkem dovnitř.</p>
			<p class="MLP_text ParaOverride-1">A&#160;kdyby právě kouřil svou oblíbenou dýmku, tak jak to doma pravidelně po obědě dělává, byla by mu vypadla z&#160;huby.</p>
			<p class="MLP_text ParaOverride-1">Na zadním sedadle je zakryto něco velkého. Ale do čeho! Do látky, jejíž vzorek měl tu čest včera osobně poznat.</p>
			<p class="MLP_text ParaOverride-1">Hodnou chvíli vejrá do auta. Neví, jestli bude mít infarkt nebo mrtvici. Nejspíš to vypadá na obojí najednou. Říká si: „Musíš dejchat zhluboka, vole.“ A&#160;pak udělá ohromnou věc, věc, kterou by nikdy sám do sebe neřekl: Zapamatuje si značku auta! A… značku auta.</p>
			<p class="MLP_text ParaOverride-1">Černý jaguár. 4D8 622.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Pan Ondřej teď váhá. Neví, jestli má s&#160;tímhle objevem nejdřív běžet do knihovny, nebo přednostně volat na policii. Lupínovi se obsah auta vůbec nelíbí. Pan Ondřej tedy dává na Lupína a&#160;svižným tempem oba pádí k&#160;nejbližší telefonní budce oznámit věc policii. A&#160;z&#160;budky pak rovnou dolů do knihovny!</p>
			<p class="MLP_text ParaOverride-1">Vyletí do schůdků a&#160;od dveří rozrušeně zakřičí: „Asi mám mrtvolu!“</p>
			<p class="MLP_text ParaOverride-1">Na takovéhle sdělení zareagovala právě přítomná jezevčice Aninka zaječením a&#160;rozčileným štěkotem. Pan Ondřej měl štěstí, protože v&#160;knihovně seděla kromě paní knihovnice pouze slečna Gábina&#160;– ona malířka, kterou jsme už na začátku příběhu letmo zahlédli. Ta teď doširoka otevřela oči a&#160;s&#160;rozzářeným obličejem pravila:</p>
			<p class="MLP_text ParaOverride-1">„Vážně?“</p>
			<p class="MLP_text ParaOverride-1">Janina Filupová pohlédne od své katedry k&#160;panu Ondřejovi:</p>
			<p class="MLP_text ParaOverride-1">„Zasvětíme ji?“</p>
			<p class="MLP_text ParaOverride-1">„Zasvětíme,“ prohlásil bez obvyklého rozmýšlení pan Ondřej.</p>
			<p class="MLP_text ParaOverride-1">Paní knihovnice se svou otáčecí židlí nasměruje ke Gábině:</p>
			<p class="MLP_text ParaOverride-1">„Tak my vás zasvětíme.“</p>
			<p class="MLP_text ParaOverride-1">A&#160;už si to pan Ondřej s&#160;Lupínem, slečna Gábina s&#160;jezevčicí Aninkou a&#160;paní knihovnice Janina Filupová hrnou k&#160;podezřelému autu v&#160;horní ulici nad knihovnou. Cestou oba Gábině vysvětlují, co a&#160;jak. Gábina kývá hlavou, rozumí. A&#160;zároveň pan Ondřej chrlí dnešní zážitky. Obě kroutí hlavou, nechce se jim věřit.</p>
			<p class="MLP_text ParaOverride-1">A&#160;už jsou na místě… Ale! Pan Ondřej…! Chytá se plotu, vykulen, je mocen pouze slov:</p>
			<p class="MLP_text ParaOverride-1">„Kristova noho!“</p>
			<p class="MLP_text ParaOverride-1">Ano, uhodli jste. Auto je v&#160;tahu.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">A&#160;to už přijíždí policie. Z&#160;auta vystupuje mladík v&#160;uniformě, kterého naši detektivové ještě neviděli. Tak to se jim ulevilo. Ale vzápětí se jim zase přitížilo, protože hned za mladíkem se objevuje vyšetřující, co tu slavně vyšetřoval už včera. Trapná situace. Nicméně výsledkem je to, že si policie zapisuje značku auta a&#160;značku auta. Aspoň něco.</p>
			<p class="MLP_text ParaOverride-1">„Ještě že jsem si to zapamatoval,“ běží v&#160;hlavě panu Ondřejovi, „jinak by mě asi hned odvezli do blázince.“ Přesně to samé včera svitlo hlavou i&#160;panu Novému.</p>
			<p class="MLP_text ParaOverride-1">Celý rozhovor s&#160;policií je zakončen takto.</p>
			<p class="MLP_text ParaOverride-1">Vyšetřující ke Gábině: „A&#160;vy tu děláte co?“</p>
			<p class="MLP_text ParaOverride-1">Gábina: „Já jsem jenom zasvěcená.“</p>
			<p class="MLP_text ParaOverride-1">Vyšetřující: „Hm.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Když policie odjela, uzavřel scénu pan Ondřej slovy:</p>
			<p class="MLP_text ParaOverride-1">„Asi si myslej, že si z&#160;nich děláme srandu.“</p>
			<p class="MLP_text ParaOverride-1">„To se mýlíte,“ přichází k&#160;panu Ondřejovi Janina Filupová. „To už by nám napařili pokutu. Mám dojem, že si o&#160;nás myslej něco daleko horšího.“</p>
			<p class="MLP_text ParaOverride-1">Odcházejí z&#160;místa činu.</p>
			<p class="MLP_text ParaOverride-1">„Tak si zase dáme panáčka?“ navrhuje Janina Filupová.</p>
			<p class="MLP_text ParaOverride-1">„Už to tak vypadá,“ není proti pan Ondřej. „Ale jestli to takhle půjde dál, tak se ze mě stane alkoholik.“</p>
			<p class="MLP_text ParaOverride-1">Paní Jana se směje: „Víte, já teď musím do knihovny, ale přijďte večer. A&#160;svolejte všechny… zasvěcené.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Večer bylo vskutku o&#160;čem povídat. A&#160;sešli se opravdu všichni: Janina Filupová, paní Jurtová, pan Ondřej s&#160;paní Johanou, pan Nový a&#160;dnes už i&#160;slečna Gábina, a&#160;samozřejmě, že nechybí ani Lupíno, Aninka a&#160;tajemná Arča&#160;– kočka paní knihovice.</p>
			<p class="MLP_text ParaOverride-1">Podává se čaj a&#160;chlebíčky. A&#160;co se probírá?</p>
			<p class="MLP_text ParaOverride-1">No jednak to, co už víte, co už jste si přečetli, všechno se to přehrává znovu a&#160;znovu. Dokonce paní Jurtová navrhuje, aby se vše zapisovalo. A&#160;sama přichází ještě s&#160;něčím novým: Skutečně se jala vypátrat dědice pana Krause, leč zjistila, že pan Kraus, jak jsme se správně domnívali, žádné přímé potomky nemá.</p>
			<p class="MLP_text ParaOverride-1">„To ale znamená, že musela existovat závěť!“ dokončuje svůj holmesovský počin paní Jurtová.</p>
			<p class="MLP_text ParaOverride-1">„Nebo taky nemusela,“ okamžitě pochybuje Janina Filupová. „Jak vím, bylo panu Krausovi ke konci všechno fuk. Dost si vytrpěl.“</p>
			<p class="MLP_text ParaOverride-1">„A&#160;co mu vůbec bylo?“ ptá se paní Johana.</p>
			<p class="MLP_text ParaOverride-1">„Doktor říkal, že rakovina,“ odpoví jako by se nechumelilo Janina Filupová.</p>
			<p class="MLP_text ParaOverride-1">„Doktor?“</p>
			<p class="MLP_text ParaOverride-1">Všichni ztichli a&#160;pohlédli jeden na druhého. Věděli: TUDY!</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Jak už víme, místní zdravotní středisko leží zrovínka naproti knihovně. Ano, je to tam, co odběhla sestřička s&#160;knihami, toho dne, co jsme se seznámili s&#160;aktéry našeho příběhu.</p>
			<p class="MLP_text ParaOverride-1">Je vybrán pan Nový. Ano. Půjde tam jako normálně pro léky na vysoký tlak, jen tak náhodou zavede hovor na pana Krause a&#160;bude pečlivě sledovat, co mu na to odpoví.</p>
			<p class="MLP_text ParaOverride-1">„Prosím vás, a&#160;nemůžete mi poradit, jak mám z&#160;vysokého tlaku přejít na pana Krause?“ tápe vyděšeně pan Nový.</p>
			<p class="MLP_text ParaOverride-1">„No to bych taky nevěděl,“ soucítí s&#160;panem Novým pan Ondřej.</p>
			<p class="MLP_text ParaOverride-1">„Navíc prosím, uvědomte si,“ snaží se vykroutit pan Nový, „že já jsem zapsán v&#160;kartotéce paní doktorky Lesecké, nikoli pana doktora Drobného.“ Doufá, že padne nakonec volba na někoho jiného.</p>
			<p class="MLP_text ParaOverride-1">„Pane Nový,“ říká paní Jurtová oznamovacím tónem. „Ty léky potřebujete.“</p>
			<p class="MLP_text ParaOverride-1">„To nepopírám. Chodím tam pravidelně každý měsíc, prosím.“</p>
			<p class="MLP_text ParaOverride-1">„Tak tam prostě půjdete jako obvykle, no a&#160;uvidíte, jak se situace vyvine. Pouze si bedlivě všeho všímejte, a&#160;když to bude vhodné, tak se zmiňte o&#160;Krausovi,“ zopakovala&#160;– tak jasnou věc přeci&#160;– paní Jurtová.</p>
			<p class="MLP_text ParaOverride-1">„To jsme ale panu Novému moc nepomohli,“ umí si sám sebe v&#160;takové roli představit pan Ondřej.</p>
			<p class="MLP_text ParaOverride-1">„Já mám nápad!“ hlásí se paní Johana. „Takhle! Až vám paní doktorka bude měřit tlak, tak řekněte jen tak mimochodem: ‚Abych neskončil jako nebožtík Kraus.‘“</p>
			<p class="MLP_text ParaOverride-1">„Prosím vás…,“ není to zrovna po chuti panu Novému.</p>
			<p class="MLP_text ParaOverride-1">„No ne, počkejte!“ pokračuje ve velkém stylu paní Johana. „Doktorka mu na to řekne: ‚Ále co vás to napadá,‘ nebo něco v&#160;tom smyslu a&#160;vy řeknete, že jste myslel, že zemřel, protože ho ranila mrtvice z&#160;vysokého tlaku.“</p>
			<p class="MLP_text ParaOverride-1">„Johano, prosim tě,“ nevěří vlastním uším pan Ondřej.</p>
			<p class="MLP_text ParaOverride-1">„Je to krapet drsný,“ vměšuje se poprvé do rozhovoru Gábina. „Ale je to dobrej nápad.“</p>
			<p class="MLP_text ParaOverride-1">„Ono, pravda, logicky… by to do sebe zapadalo, myslím, takto nenápadně přejít…“ váhá stále pan Nový.</p>
			<p class="MLP_text ParaOverride-1">„Já nevím, jestli to nepřeháníme,“ pochybuje o&#160;celém plánu paní knihovnice. „Jestli toho nechceme po panu Novém trochu moc. Vždyť je z&#160;nás nejstarší! To po něm nemůžeme chtít…“</p>
			<p class="MLP_text ParaOverride-1">„Ale Jano, to, že je starý, to je právě ono! Nebude to nápadný!“ jásá naopak nad chystanou akcí paní Jurtová.</p>
			<p class="MLP_text ParaOverride-1">„No, a&#160;když řeknete, co jste si myslel o&#160;smrti pana Krause, nepřímo se vlastně zeptáte, co bude s&#160;tou vilou… jako jestli neví, koho to teď je…“</p>
			<p class="MLP_text ParaOverride-1">„Johano!“ okřikuje svou ženu pan Ondřej.</p>
			<p class="MLP_text ParaOverride-1">„No počkej, dyť takhle se mezi sebou lidi fakt bavěj!“</p>
			<p class="MLP_text ParaOverride-1">„A&#160;co má říct, kdyby se ho doktorka zeptala,“ ozývá se nezvykle hlasitě Janina Filupová, „co je mu do toho?“</p>
			<p class="MLP_text ParaOverride-1">„To je správná připomínka,“ nesměle souhlasí pan Nový.</p>
			<p class="MLP_text ParaOverride-1">„Všimli jste si pod vilou těch pěkných skalniček?“ vložila se do debaty Gábina. „Pan Kraus byl přeci uznávaným zahrádkářem. Ty jeho saxifrágy vyhrály i&#160;nějaké ceny. Rostou tam stále. Pan Nový by mohl říct, že těsně před Krausovou smrtí pana Krause potkal a&#160;ten mu nějaké skalničky slíbil.“</p>
			<p class="MLP_text ParaOverride-1">„Výborně!“ zvolala paní Jurtová. „To zní věrohodně.“</p>
			<p class="MLP_text ParaOverride-1">„Ale já zrovna velký zahrádkář nejsem…“</p>
			<p class="MLP_text ParaOverride-1">„To nevadí,“ zahání nejistotu pana Nového paní Jurtová.</p>
			<p class="MLP_text ParaOverride-1">„Já vlastně ani nevím, co to ta saxifrága je,“ vidí pan Nový, že už jde do tuhého. „Víte, abych ten název nepopletl, to bych tomu dal…“</p>
			<p class="MLP_text ParaOverride-1">„Opakujte si,“ radí paní Jurtová. „Saxifrága, saxifrága…“</p>
			<p class="MLP_text ParaOverride-1">„Já si to raději napíši,“ praví zodpovědně a&#160;odevzdaně pan Nový.</p>
			<p class="MLP_text ParaOverride-1">„Tak co, pane Nový? Půjdete tam?“</p>
			<p class="MLP_text ParaOverride-1">„Paní Johano, cítím, že je to na mně.“</p>
			<p class="MLP_text ParaOverride-1">Obdivně k&#160;panu Novému vzhlédli.</p>
		</div>
</body>
</html>