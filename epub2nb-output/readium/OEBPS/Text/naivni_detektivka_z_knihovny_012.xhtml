<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">Den šestý</p>
			<p class="MLP_text_bez1radku ParaOverride-1">Šestý a&#160;pak sedmý den sice vycházejí podle vší logiky na sobotu a&#160;neděli, ale snad nebude vadit, když se jí nebudeme držet (jako té logiky). Takže se podíváme do knihovny i&#160;jinam jako ve všední den. To jen abyste věděli, že o&#160;tom vím… A&#160;teď rychle zpátky do děje!</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">V&#160;noci nemohla paní Johana spát, jak byla rozrušena plánem, který se jí při odchodu ze včerejší návštěvy zrodil v&#160;hlavě. Ráno se posadila na posteli už v&#160;šest a&#160;rozhodně nebyla do zlatovounka vyspinkaná. Jak vydržet do desíti hodin, než otevřou World Reality? Popocházela po bytě sem tam, nervózně jako tygr v&#160;kleci. Až konečně desátá odbila.</p>
			<p class="MLP_text ParaOverride-1">Paní Johana jde k&#160;telefonu a&#160;vytáčí číslo do doktorovy ordinace.</p>
			<p class="MLP_text ParaOverride-1">Telefon zvoní, zvoní… někdo ho zvedá a: „Trá la la la lala lááá…,“ zazní paní Johaně do ucha Čtvero ročních období na plné pecky. Zděšena čeká, co se bude dít dál.</p>
			<p class="MLP_text ParaOverride-1">Náhle se&#160;– když už paní Johana čeká u&#160;aparátu živého člověka a&#160;nadechuje se&#160;– ozve namluvený hlas ze záznamníku:</p>
			<p class="MLP_text ParaOverride-1">„Vyčkejte, prosím, naši spojovatelé se vám budou věnovat ihned, co dokončí předešlý telefonát. Klap. Trá la la la lala lááá...“</p>
			<p class="MLP_text ParaOverride-1">Tentokrát si Vivaldi přišel na své a&#160;zejména pak jeho posluchačka. Načež hudba znovu přerušena, člověk by myslel… ale vtom pan záznamník praví:</p>
			<p class="MLP_text ParaOverride-1">„Litujeme, naši pracovníci jsou zaneprázdněni. Chcete-li, vy­čkejte…“</p>
			<p class="MLP_text ParaOverride-1">Na třetí tralala už paní Johana nečekala. Praštila telefonem, jen to zadunělo.</p>
			<p class="MLP_text ParaOverride-1">Šla si raději udělat snídani. Celý plán je v…</p>
			<p class="MLP_text ParaOverride-1">Pan Ondřej se právě vrací z&#160;ranní procházky s&#160;Lupínem a&#160;s&#160;novinami v&#160;ruce. Vidí načuřenou Johanu.</p>
			<p class="MLP_text ParaOverride-1">„Copak se stalo, miláčku?“</p>
			<p class="MLP_text ParaOverride-1">„Ále, telefon. Krám jeden.“</p>
			<p class="MLP_text ParaOverride-1">A&#160;pak se u&#160;snídaně manželovi konečně svěří se svým plánem i&#160;s&#160;tím, co jí tak zkazilo náladu. Pan Ondřej se směje&#160;– ona Johana to dovede tak vtipně podat&#160;– a&#160;pak se zvedá a&#160;jde pro telefonní seznam.</p>
			<p class="MLP_text ParaOverride-1">„Johanko, já mám pocit, že ten doktůrek dnes stejně ordinuje až odpoledne. Moh by bejt doma.“</p>
			<p class="MLP_text ParaOverride-1">A&#160;hledá… A&#160;našel.</p>
			<p class="MLP_text ParaOverride-1">„Tady je to. MUDr. Karel Drobný, Na Sklonku&#160;1, Praha&#160;5. To bude von.“</p>
			<p class="MLP_text ParaOverride-1">„To bude. Ukaž.“ A&#160;jdou společně k&#160;telefonu. Johana zvedá sluchátko, pan Ondřej ukazuje na telefonní číslo v&#160;seznamu a&#160;vzhlíží k&#160;Johaně.</p>
			<p class="MLP_text ParaOverride-1">Telefon zvoní. Jednou. Podruhé. A… někdo bere sluchátko!</p>
			<p class="MLP_text ParaOverride-1">„Drobný.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Dobrý den, tady Ledererová, World Reality. Prosím vás, můžete se dnes stavit?“</p>
			<p class="MLP_text ParaOverride-1">„Dnes…? Ano… Ale až po šesté hodině.“</p>
			<p class="MLP_text ParaOverride-1">Paní Johana vyvalila oči, ale ihned ovládla své vzrušení a&#160;sekretářským tónem ukončila hovor:</p>
			<p class="MLP_text ParaOverride-1">„Výborně. Po šesté. Píši si. Na shledanou.“</p>
			<p class="MLP_text ParaOverride-1">„Na shledanou.“</p>
			<p class="MLP_text ParaOverride-1">Když paní Johana s&#160;vytřeštěným výrazem položila sluchátko, dosedla do křesla. Pan Ondřej s&#160;pootevřenými ústy, neschopen slova, rovněž usedl.</p>
			<p class="MLP_text ParaOverride-1">„Teda, Johanko,“ řehtá se. „Ty seš úžasná. To byl geniální nápad!“</p>
			<p class="MLP_text ParaOverride-1">„Děkuju,“ pravila nervózně paní Johana. „Jsem z&#160;toho úplně vyděšená. Víš, z&#160;toho, že se nám opravdu potvrdilo to, co jsme předpokládali… A&#160;pak… trochu se bojím, co doktor začne dělat navečer, až zjistí, že mu z&#160;realitky nevolali. Musíme si dát pozor, Ondro… protože teď… tímhle telefonátem… jsme se sice hodně dověděli… ale on taky!“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Z&#160;předešlého večera zůstaly klíče u&#160;Janiny Filupové. Doma na stole. Paní knihovnice kolem nich chodí. Co s&#160;nimi? A&#160;jak je v&#160;bytě míjí, ať jde kam jde, nedá jí to, aby na ně nemyslela. V&#160;hlavě si to rovná: Klíče našla Gábina ve společné ordinaci doktora Drobného a&#160;doktorky Lesecké. Doktorka Lesecká tady teď není. Čili je nesmysl, aby to byly její klíče. Kdyby byla doktorka v&#160;pořádku a&#160;klíče byly opravdu její, měla by je teď u&#160;sebe, ne? Asi to budou klíče doktora Drobného. Asi od nějaké chaty nebo chalupy, jak říkala paní Johana. Čert ví.</p>
			<p class="MLP_text ParaOverride-1">Paní Jana byla jak na trní. Je třeba nějakého činu, pomyslela si. Něco vyzkouším.</p>
			<p class="MLP_text ParaOverride-1">Vstala, vzala klíče, vsunula je do kabelky a&#160;šla.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Sešla ulicí až ke knihovně a&#160;od cukrárny se dala vleklým schodištěm, zkratkou, která vede přímo do ulice Slávy Horníka.</p>
			<p class="MLP_text ParaOverride-1">Janina Filupová si to už vykračuje touhle ulicí a&#160;míří k&#160;domu číslo 27.</p>
			<p class="MLP_text ParaOverride-1">Už před ním stojí. Je to zvláštní starý dům. Každé okno, byť původní, je jiné. V&#160;horním patře jsou dvě z&#160;nich dokonce rádoby gotická. Dům působí velmi neútulně, ačkoli je nově omítnut.</p>
			<p class="MLP_text ParaOverride-1">Pohled paní Jany teď patří vstupním dveřím. A&#160;jejich zámku. Podívá se blíž. Ano! Zámek je veliký&#160;– na starý klíč, který si s&#160;sebou nese, jako dělaný. Janina už už chce vyzkoušet, co se jí zdá téměř jasné. Když tu!</p>
			<p class="MLP_text ParaOverride-1">Za ní…</p>
			<p class="MLP_text ParaOverride-1">Janina se lekla. Ale hned si oddychla. Fuj! To se za ní jen vynořila suše vyhlížející paní kolem čtyřicítky. Člověk se tady na chvilenku nad něčím zamyslí a&#160;hned přestane vnímat, co se kolem něj děje. Stojí mi úplně za zády, běží hlavou Janině… Jak se zdá, paní hodlá jít do stejného domu. Co teď?</p>
			<p class="MLP_text ParaOverride-1">Paní Jana zdraví. Ta druhá paní rovněž a&#160;přitom vyndává ze své kabelky klíče&#160;– obří klíče, velmi podobné těm, co Janina jen taktak nevylovila ze své kabelky taky.</p>
			<p class="MLP_text ParaOverride-1">Paní odemyká. Otáčí se tázavě k&#160;Janině Filupové.</p>
			<p class="MLP_text ParaOverride-1">„Já jdu za paní doktorkou Leseckou,“ odůvodnila svou nápadnou přítomnost zde paní Jana.</p>
			<p class="MLP_text ParaOverride-1">„Za doktorkou Leseckou?“ dost chladně na to ta paní.</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Tak pojďte,“ vpouští bez zájmu paní knihovnici dovnitř.</p>
			<p class="MLP_text ParaOverride-1">„Děkuji.“</p>
			<p class="MLP_text ParaOverride-1">„Není zač.“ Zamyká za nimi.</p>
			<p class="MLP_text ParaOverride-1">„Jak se odsud dostanu?“ překvapeně se ptá paní Jana.</p>
			<p class="MLP_text ParaOverride-1">„Jdete přece na návštěvu,“ vpálila jí dost neochotně do tváře ta podivná bytost.</p>
			<p class="MLP_text ParaOverride-1">„To jdu. Ale nevím, jestli je paní doktorka doma.“</p>
			<p class="MLP_text ParaOverride-1">„Uvidíte,“ a&#160;pak dodala s&#160;přemáháním, „když tak… já vám otevřu.“</p>
			<p class="MLP_text ParaOverride-1">„Děkuji.“</p>
			<p class="MLP_text ParaOverride-1">Záhadná paní stoupá do dalšího patra. Janina vůbec neví, kde doktorka Lesecká bydlí. V&#160;přízemí? Rozhlíží se. Čte jména na dveřích. Byty jsou tu tři. Burda, Janoušek, Svára. Hm. Tak to bydlí vejš. Proč mi to ta baba neřekla?</p>
			<p class="MLP_text ParaOverride-1">Paní Jana se vydává do prvního patra. A&#160;znovu prohlíží jména na dveřích. Kudláček, Kratifous, Lesecká. Tak tady. Konečně. Janina zvoní. Nikdo neotevírá. No jo. Dyť je to blbost, aby tam někdo byl, když klíče mám já… Zvoní zas&#160;– to už jen tak na oko. Nikdo ne­otvírá… Teda ta baba byla nepříjemná… A&#160;teď Janině dochází, co musí udělat. Vlastně, co nesmí udělat! Nesmí vyndat „své klíče“, zkusit je ve dveřích bytu paní doktorky, a&#160;nemůže si ani odemknout dům! Prozradila by, že klíče má. Protože! Protože tady v&#160;patře, hned naproti bytu paní Lesecké, mají dveře nějací Kratifousovi. A&#160;jestli ta divná ženská byla Kratifousová, dám na to krk, že na mě teď zírá dveřním kukátkem. No, docela by mě zajímalo, jestli bydlí zrovna tady. A&#160;co, stejně musím zazvonit na někoho, aby mi dole otevřel.</p>
			<p class="MLP_text ParaOverride-1">Paní Jana volí Kratifousovy. Zvoní.</p>
			<p class="MLP_text ParaOverride-1">Ticho… Ale pak někdo za dveřmi štrachá a&#160;otevírá. Je to Kratifous.</p>
			<p class="MLP_text ParaOverride-1">„Co si přejete?“</p>
			<p class="MLP_text ParaOverride-1">„Dobrý den. Já jsem šla na návštěvu a&#160;dole je zavříno. Můžete mi, prosím vás, otevřít?“</p>
			<p class="MLP_text ParaOverride-1">„Jo, jo,“ odpovídá docela mírumilovně pan Kratifous a&#160;hledá klíče.</p>
			<p class="MLP_text ParaOverride-1">Scházejí po schodech. Kratifousovi je asi padesát. Že by to byl manžel tamtý… Kratifousový? Janině teď běží hlavou, že se musí na něco zeptat, aby se ještě něco nového dozvěděla.</p>
			<p class="MLP_text ParaOverride-1">„Víte, já jsem se nedozvonila na paní doktorku Leseckou.“</p>
			<p class="MLP_text ParaOverride-1">„Jó Lesecká, no jo. Tu už jsem taky dlouho neviděl.“</p>
			<p class="MLP_text ParaOverride-1">„A&#160;nevíte, co s&#160;ní je?!“</p>
			<p class="MLP_text ParaOverride-1">„Jó to nevim. Já jí viděl… no bude to tak měsíc.“</p>
			<p class="MLP_text ParaOverride-1">„Mě sem pustila taková paní… před chvilkou.“</p>
			<p class="MLP_text ParaOverride-1">„Hm.“</p>
			<p class="MLP_text ParaOverride-1">Herdek, to je práce, něco se dozvědět. „Taková nakrátko ostříhaná.“</p>
			<p class="MLP_text ParaOverride-1">„Jó Kudláčková.“</p>
			<p class="MLP_text ParaOverride-1">„Asi.“</p>
			<p class="MLP_text ParaOverride-1">„No jó počkejte, ta něco jednou říkala, že snad ta Lesecká teď bydlí u&#160;sestry nebo co.“</p>
			<p class="MLP_text ParaOverride-1">„A&#160;nevíte, kde ta její sestra žije?“</p>
			<p class="MLP_text ParaOverride-1">„Jó to netušim.“</p>
			<p class="MLP_text ParaOverride-1">„Hm, tak děkuju.“</p>
			<p class="MLP_text ParaOverride-1">„Za málo,“ a&#160;se zdvořilostí sobě vlastní zavírá pan Kratifous za paní knihovnicí vchodové dveře.</p>
			<p class="MLP_text ParaOverride-1">Paní Jana vychází z&#160;toho strašidelného domu jako ve snách. Byl to stísňující zážitek. A&#160;že by paní doktorka byla u&#160;nemocné sestry? V&#160;životě se mi nesvěřila, že by měla sestru, natož nemocnou… A&#160;ta Kudláčková…</p>
			<p class="MLP_text ParaOverride-1">Ale ty klíče jsou odtud. Na beton. I&#160;když&#160;– víc nevim.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Večer u&#160;knihovnice je všem jasné, že dneškem situace velmi zhoustla.</p>
			<p class="MLP_text ParaOverride-1">„Doktorovi teď musí bejt jasný, že něco víme,“ svěřuje se s&#160;obavami pan Ondřej.</p>
			<p class="MLP_text ParaOverride-1">„Nemusí,“ snaží se zachovat klid paní Jana. „Nemusí vědět, kdo jsme. Nemusel nás vidět. Nemusel to být on, kdo odklízel stopy, kdo odjel autem. Nehledě na to, že vůbec nemusí být vrah. Jediný, co víme, je, že má vilu. A&#160;to ještě není trestný.“</p>
			<p class="MLP_text ParaOverride-1">„Pan Kraus mohl panu doktorovi vilu odkázat,“ přišel s&#160;logickým řešením pan Nový. „Pan Kraus nikoho neměl, podotýkám.“</p>
			<p class="MLP_text ParaOverride-1">„Asi to tak bude,“ přemýšlí paní Jurtová. „Teď záleží na tom, jestli doktorovi bude vadit, že někdo ví, že má vilu.“</p>
			<p class="MLP_text ParaOverride-1">„No to je právě to,“ nemá pokoj paní Johana. „Jestli je vrah, tak jsme se prozradili.“</p>
			<p class="MLP_text ParaOverride-1">„Ale snad vrah není,“ přeje si paní Jana.</p>
			<p class="MLP_text ParaOverride-1">„Co to melete furt dokola,“ nemůže to už vydržet paní Jurtová. „Buďme rádi, že jsme se něco dověděli.“</p>
			<p class="MLP_text ParaOverride-1">„No jo, ale za jakou cenu?“ zoufá si paní Johana.</p>
			<p class="MLP_text ParaOverride-1">„Jak to myslíte?“ nechápe paní Jurtová.</p>
			<p class="MLP_text ParaOverride-1">„Myslím to takhle: Doktor už větří. Už teď je mu jasné, že z&#160;rea­litky mu nikdo nevolal. Čili něco mu nehraje. A&#160;jestli si to dal dohromady s&#160;těma ztracenejma klíčema, tak…“</p>
			<p class="MLP_text ParaOverride-1">„No, to máte pravdu&#160;– ty klíče. Ale třeba ještě nezjistil, že jsou pryč.“</p>
			<p class="MLP_text ParaOverride-1">„Kéž by,“ doufá paní Johana.</p>
			<p class="MLP_text ParaOverride-1">Do hovoru se vmísí paní Jana:</p>
			<p class="MLP_text ParaOverride-1">„Ty klíče budou asi od domu doktorky Lesecké. Ne že bych je přímo vyzkoušela, ale… byla jsem tam.“</p>
			<p class="MLP_text ParaOverride-1">Všichni zírají. A&#160;to v&#160;posledních dnech už takřka nevycházejí z&#160;údivu.</p>
			<p class="MLP_text ParaOverride-1">„Jano,“ nevěří paní Jurtová, „vy jste byla u&#160;doktorky?“</p>
			<p class="MLP_text ParaOverride-1">„Jen v&#160;domě. Zato jsem potkala jednu její sousedku&#160;– Kudláčkovou, dost divnou osobu. A&#160;ještě souseda&#160;– Kratifouse. Kvůli Kudláčkový jsem ty klíče nemohla vyndat… No, co na mě tak koukáte…? Snažila jsem se vypadat nenápadně. Vy byste je vytáhli, kdyby na vás někdo koukal…? Ale k&#160;věci. Dověděla jsem se od Kratifouse, že už Leseckou dlouho neviděl a&#160;pak si vzpomněl, že mu Kudláčková jednou říkala, že Lesecká je u&#160;svý sestry.“</p>
			<p class="MLP_text ParaOverride-1">„Takže s&#160;tím last minute to jaksi nejde dohromady, že?“ doklaplo paní Jurtové.</p>
			<p class="MLP_text ParaOverride-1">„Jano, vy jste úplnej detektiv,“ prohlásil pan Ondřej. „Už vás to taky chytlo?“</p>
			<p class="MLP_text ParaOverride-1">„Chytlo. Měli bychom zjistit, jestli Lesecká nějakou sestru má. V&#160;životě mi o&#160;ní neřekla ani slovo.“</p>
			<p class="MLP_text ParaOverride-1">„A&#160;kdy vůbec byla naposledy v&#160;knihovně?“ ptá se paní Jurtová.</p>
			<p class="MLP_text ParaOverride-1">„To je právě to. Poprvé v&#160;životě jí posílám upomínku.“</p>
			<p class="MLP_text ParaOverride-1">„Ale vražda, tedy ten výstřel a&#160;tak… to se prosím stalo ani ne před týdnem,“ ujasnil pan Nový. „To by jaksi nesedělo na… zavražděnou… na to o&#160;té upomínce.“</p>
			<p class="MLP_text ParaOverride-1">„Taky pravda,“ dumá paní Johana. „Koho teda zabili?“</p>
			<p class="MLP_text ParaOverride-1">„Mám pocit, že jsme zase na začátku,“ prohlásila rezignovaně paní knihovnice. „Vždyť nevíme nic.“</p>
			<p class="MLP_text ParaOverride-1">„Jak to, že ne?“ čílí se paní Jurtová. „Tak předně vypátráme, jestli opravdu má Lesecká sestru, dále je velmi podivné, že jí poprvé posíláte upomínku, a&#160;pak&#160;– co je to za blbost nechávat klíče od bytu v&#160;práci a&#160;odjet někam pryč! Mně to prostě nehraje.“</p>
			<p class="MLP_text ParaOverride-1">„Mně to taky nehraje,“ uvažuje paní Jana. „Ale fakt je ten, že vražda se stala teprve teď. A&#160;doktorka je pryč víc než měsíc.“</p>
			<p class="MLP_text ParaOverride-1">„Třeba ji někdo někde věznil?“ představil si s&#160;hrůzou pan Nový.</p>
			<p class="MLP_text ParaOverride-1">„I&#160;to je možné,“ otřásla se paní Jurtová.</p>
			<p class="MLP_text ParaOverride-1">„Měli bychom vrátit konečně ty klíče,“ špitl nesměle pan Ondřej.</p>
			<p class="MLP_text ParaOverride-1">„To bychom asi měli,“ souhlasí paní Jana. „Už si to slibujeme dost dlouho a&#160;pěkně si koledujeme.“</p>
			<p class="MLP_text ParaOverride-1">„Ale vždyť jsme šanci s&#160;klíčema vůbec nevyužili,“ vkládá se po dlouhé době do debaty pozorná posluchačka Gábina.</p>
			<p class="MLP_text ParaOverride-1">„No jo, ale to nešlo!“ brání se paní Jana.</p>
			<p class="MLP_text ParaOverride-1">„Vždyť já vám nic nevyčítám,“ praví Gábina. A&#160;pokračuje: „Mě napadlo, co ty klíče zkopírovat? A&#160;originál co nejrychleji vrátit?“</p>
			<p class="MLP_text ParaOverride-1">„V&#160;bytě Lesecké bychom mohli najít stopu,“ navazuje plynule na výborný nápad paní Jurtová. „A&#160;ta Kudláčková… ta by taky stála za pozornost.“</p>
			<p class="MLP_text ParaOverride-1">„Gábino,“ strachuje se paní Johana, „vás tam ale s&#160;těmi klíči nepustím.“</p>
			<p class="MLP_text ParaOverride-1">„Kam?“</p>
			<p class="MLP_text ParaOverride-1">„No zpátky. Vrátit je. Natož pak do toho bytu. To zařídí Ondra.“</p>
			<p class="MLP_text ParaOverride-1">„Já?“ zděšeně.</p>
			<p class="MLP_text ParaOverride-1">„Jo,“ usměje se na něj jeho milovaná žena. „Zavařila jsem to já… A&#160;ty jsi můj muž.“ A&#160;políbí ho.</p>
			<p class="MLP_text ParaOverride-1">No nazdar, pomyslí si v&#160;duchu pan Ondřej.</p>
		</div>
</body>
</html>