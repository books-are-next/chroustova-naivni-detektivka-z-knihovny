<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">Den čtvrtý</p>
			<p class="MLP_text_bez1radku ParaOverride-1">Další den, krátce poté, co paní Jana vytáhla roletu, přibíhá do kni­hovny pan Ondřej s&#160;Lupínem.</p>
			<p class="MLP_text ParaOverride-1">„Dobrý den, představte si, paní Jano, co jsem se dozvěděl!“</p>
			<p class="MLP_text ParaOverride-1">„Dobrý den, co máte?“ pohlédla přes brýle paní Jana.</p>
			<p class="MLP_text ParaOverride-1">„Volal jsem na policii ohledně toho auta, co jsem viděl… jestli to auto třeba nenašli. Vzal jsem si tenkrát telefonní číslo na toho mladíka v&#160;uniformě. Tak jsem mu zavolal. A&#160;představte si, že to auto tady vůbec není zaregistrované! De facto neexistuje!“</p>
			<p class="MLP_text ParaOverride-1">„Neexistuje?“ sedá si do křesílka.</p>
			<p class="MLP_text ParaOverride-1">„No podle policejních seznamů o&#160;registracích aut. Ono tam není! Chybí. Není!“</p>
			<p class="MLP_text ParaOverride-1">„Hm… Ale pane Ondřeji, tohle už nás přeci nemůže rozházet.“</p>
			<p class="MLP_text ParaOverride-1">„Vůbec nevím, co si o&#160;tom mám myslet.“</p>
			<p class="MLP_text ParaOverride-1">„Škoda, že si tohle neříká policie.“</p>
			<p class="MLP_text ParaOverride-1">„Jestli se nám povede něco podobného ještě jednou, víte s&#160;tím planým poplachem a&#160;příjezdem policie, tak mě už asi odvezou k&#160;Cho­­cholouškovi.“</p>
			<p class="MLP_text ParaOverride-1">„To vám řekli?“</p>
			<p class="MLP_text ParaOverride-1">„Ne,“ směje se úlevně pan Ondřej. „Ne, to mně neřekli, ale myslím… že by nebyli proti.“</p>
			<p class="MLP_text ParaOverride-1">„Takže to auto je kradený,“ zakládá si paní Jana ruce pod bradu.</p>
			<p class="MLP_text ParaOverride-1">„No, možná jo. Zkrátka je cizí.“</p>
			<p class="MLP_text ParaOverride-1">„Tak v&#160;tomhle nám asi policie nepomůže.“</p>
			<p class="MLP_text ParaOverride-1">Oba se smějí. Je to, pravda, trochu hysterický smích.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Ten den se slečna Gábina rozhodla, že se o&#160;něco pokusí. Nikomu o&#160;tom nic neřekla. Když to vyjde, bude to pro večerní povídání bomba. Uvědomila si totiž po tom všem, že ji jedinou vrah zřejmě nezná. Trochu už fantazíruje, taky už rovnou říká „vrah“. Ale přece jen&#160;– ji nikdo s&#160;partou neviděl. Připojila se k&#160;nim až později, v&#160;momentě, kdy vrah odjížděl autem někam daleko, tak ji přece nemohl zahlédnout. To je výhoda. Vrah nepojme podezření, že jde něco vyšťárat, vypátrat… Jen nesmí udělat chybu. Co udělá? Půjde k&#160;doktorovi. A&#160;uvidí se, jestli náhodou neobjeví další stopu. Jakou? Nemá ponětí. Něco. Fuk co. Uvidí se. Bude to jedna velká improvizace. Půjde tam, jako že potřebuje potvrzení od doktora do školy, protože… protože třeba pojedou do hor. Čili zdravotní prohlídečka? Jo.</p>
			<p class="MLP_text ParaOverride-1">Gábina vchází do zdravotního střediska. Objednává se v&#160;kartotéce. Službu má dnes sestra, kterou jsme ještě neviděli, ale naopak naši hrdinové ji znají už léta. Jde o&#160;obtloustlejší sympatickou paní. Hledá Gábininu kartu a&#160;říká podobně jako včerejší sestra:</p>
			<p class="MLP_text ParaOverride-1">„Paní doktorka Lesecká tu není a&#160;bude pryč asi dýl. Pan doktor Drobný vás vezme.“</p>
			<p class="MLP_text ParaOverride-1">„A&#160;co je s&#160;paní doktorkou?“ táže se Gábina.</p>
			<p class="MLP_text ParaOverride-1">„Já vlastně ani nevim. Vzala si dovolenou a&#160;pak si ji ještě snad prodloužila nebo co…“</p>
			<p class="MLP_text ParaOverride-1">Zajímavé, říká si v&#160;duchu Gábina a&#160;nahlas ve své úvaze pokračuje. Já sem chodím už sedmým rokem a&#160;ještě jsem se jí do dovolené netrefila. Je to nezvyk, když tady není…</p>
			<p class="MLP_text ParaOverride-1">„Copak? Jo tak,“ pochopila sestra, že se Gábina trochu stydí, „ale pan doktor je profesionál.“</p>
			<p class="MLP_text ParaOverride-1">„No jo, ale… no konzultovala bych to raději s&#160;paní doktorkou.“</p>
			<p class="MLP_text ParaOverride-1">„A&#160;k&#160;panu doktorovi teda jdete?“</p>
			<p class="MLP_text ParaOverride-1">„Jo jo… já potřebuju jenom razítko.“</p>
			<p class="MLP_text ParaOverride-1">„To vám pan doktor zařídí.“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Doktor je fešák. Pětačtyřicet, prošedivělé nakrátko ostříhané vlasy, sportovní typ, zlaté brýle. Na první pohled podezřelé individuum, prolétlo Gábině hlavou.</p>
			<p class="MLP_text ParaOverride-1">„Dobrý den, já jsem od paní doktorky Lesecké a&#160;potřebuju potvrzení na hory,“ hlásí Gábina ve dveřích ordinace.</p>
			<p class="MLP_text ParaOverride-1">Pan doktor cukruje, jako že to není problém a&#160;že si poslechne srdíčko.</p>
			<p class="MLP_text ParaOverride-1">Gábina se ale nenechává rozptylovat a&#160;soustředí se na to, co vidí kolem.</p>
			<p class="MLP_text ParaOverride-1">A&#160;teď si všimla, že stůl paní doktorky Lesecké teď asi patří panu doktoru Drobnému, protože za něj právě usedá a&#160;píše, vyplňuje. To je divný, říká si Gábina, vždycky měl ten stůl u&#160;dveří, a&#160;najednou sedí tady u&#160;okna. A&#160;normálně otevírá šuplíky! Zajímavé.</p>
			<p class="MLP_text ParaOverride-1">„Kde mám to razítko?“ hledá doktor. „Jo! V&#160;sesterně! Malý moment.“ A&#160;s&#160;úsměvem se vzdaluje.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tak toho tedy Gábina využije. Do sesterny je to pár schodů a&#160;pak chodbou. Těch pár vteřin&#160;– to je výzva!</p>
			<p class="MLP_text ParaOverride-1">Gábina nemešká. Okamžitě otevírá jeden šuplík za druhým, pak běží k&#160;doktorovu původnímu stolu a&#160;dělá to samé. A! Ve třetím šuplíku leží klíče! Ale jaké klíče! Velké staré klíče jak od hradu. Bez vteřiny rozmýšlení je hází do své brašny. Zavírá šuple a&#160;v&#160;mžiku stojí tam, kde před odchodem doktora z&#160;ordinace. Ten právě vchází do dveří, Gábina ještě stačí nasadit znuděný výraz.</p>
			<p class="MLP_text ParaOverride-1">„Tak tady je to,“ podává jí potvrzení. „Kdy jedete?“</p>
			<p class="MLP_text ParaOverride-1">„Kam?“</p>
			<p class="MLP_text ParaOverride-1">„Na ty hory přece.“</p>
			<p class="MLP_text ParaOverride-1">„Až po Vánocích.“</p>
			<p class="MLP_text ParaOverride-1">„To jste tady byla trochu brzo, ne?“</p>
			<p class="MLP_text ParaOverride-1">„No ony se podávají přihlášky už teďka.“</p>
			<p class="MLP_text ParaOverride-1">„Aha,“ zadívá se doktor do lejster.</p>
			<p class="MLP_text ParaOverride-1">„A&#160;nevíte, kdy se vrátí paní doktorka?“</p>
			<p class="MLP_text ParaOverride-1">„To nevím,“ odpověděl dost nepřítomně doktor.</p>
			<p class="MLP_text ParaOverride-1">Gábina je chvilku zticha, čeká. Pak se nezvykle rázně zeptá:</p>
			<p class="MLP_text ParaOverride-1">„Ale to byste měl vědět, nemyslíte?“</p>
			<p class="MLP_text ParaOverride-1">Doktor vypadá, jako když neví, co na to odpovědět. Něco blekotá zpoza doktorčina stolu:</p>
			<p class="MLP_text ParaOverride-1">„Ale jistě, že to vím… přibližně… ale nevím, kdy přesně… Má něco naléhavého… osobního.“</p>
			<p class="MLP_text ParaOverride-1">Aha. Last minute. Ale to už si řekla Gábina jen v&#160;duchu.</p>
			<p class="MLP_text ParaOverride-1">„Hm. Tak na shledanou,“ odchází z&#160;ordinace a&#160;doktor se za ní mlčky dívá.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Je to vlastně šílené, jen tak pro nic za nic někoho začít podezírat, nemyslíte?“ hodil otázku do placu pan Ondřej, když si ten večer zase přišli popovídat k&#160;paní knihovnici.</p>
			<p class="MLP_text ParaOverride-1">„Podívejte se, pane Ondřeji,“ vloží se do toho hned paní Jurtová. „Jakýpak pro nic za nic? Něco se stalo!“</p>
			<p class="MLP_text ParaOverride-1">„No to jó.“</p>
			<p class="MLP_text ParaOverride-1">„Tak vidíte,“ pokračuje paní Jurtová. „Zkrátka nenechává nás to chladnými. Určitě se tím i&#160;drobet bavíme, to si přiznejme, ale takoví zvědavci nejsme, abychom pátrali pro nic za nic. My máme hrůzu, že tu někde s&#160;námi žije vrah!“</p>
			<p class="MLP_text ParaOverride-1">„Děkuji, že jste mi to ospravedlnila,“ sedí zamyšlen dál pan Ondřej. „Víte, já mám furt pocit, abychom tím někomu neublížili.“</p>
			<p class="MLP_text ParaOverride-1">„Ale, prosím vás, komu?“ nechápe paní Jurtová. Pan Ondřej pokrčí rameny.</p>
			<p class="MLP_text ParaOverride-1">„Ale já vím, co pan Ondřej myslí,“ přišla mu na pomoc Janina Filupová. „Mě to taky trápí. Protože to, co děláme, zavání předsudkama. Pojmeme podezření… a&#160;jako hlas lidu se přiženeme a&#160;zjednáme nápravu.“</p>
			<p class="MLP_text ParaOverride-1">„No! Takhle jsem to přesně myslel!“</p>
			<p class="MLP_text ParaOverride-1">„Tak víte vy co?“ pochopila paní Jurtová. „Slibme si tady, že nikomu dalšímu se ani slůvkem nezmíníme o&#160;tom, co tady řešíme, ani slůvkem o&#160;podezření, nikomu! Platí?“</p>
			<p class="MLP_text ParaOverride-1">„Platí.“</p>
			<p class="MLP_text ParaOverride-1">„A&#160;že okamžitě začneme spolupracovat s&#160;policií, jakmile něco podstatného objevíme. Platí?“</p>
			<p class="MLP_text ParaOverride-1">„No platí.“ A&#160;nejistě dodává pan Ondřej: „Ale jenom jestli bude chtít policie spolupracovat s&#160;náma…“</p>
			<p class="MLP_text ParaOverride-1">Všichni se na to napili a&#160;trochu se posilnili, protože na pořadu dne je teď probrat nové události.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tak zaprvé to auto. Pan Ondřej líčí, co se dozvěděl od mladého poručíka.</p>
			<p class="MLP_text ParaOverride-1">„A&#160;nevšiml si někdo z&#160;vás tady toho auta už předtím?“ rozhlíží se zrakem bedlivákem paní Jurtová. „Sakra, dyť máte skoro všichni auto!“</p>
			<p class="MLP_text ParaOverride-1">„Ne. Tady v&#160;ulici určitě nikdy nestálo,“ přemýšlí paní knihovnice. „Myslím, že bychom si ho všimli. Vždyť tu je málo místa a&#160;každé zaparkované auto navíc znemožní parkování někomu z&#160;domácích.“</p>
			<p class="MLP_text ParaOverride-1">„A&#160;taky ten poručík říkal,“ vzpomíná pan Ondřej, „že podle čísla jde pravděpodobně o&#160;vozidlo britského majitele.“</p>
			<p class="MLP_text ParaOverride-1">„To že říkal?“ propukne paní Jana ve smích. „Pchá! Stopy vedou do Anglie…! Vážení, mám pocit, že na tohle budeme krátcí.“</p>
			<p class="MLP_text ParaOverride-1">„A&#160;ještě dodal: ‚Jestli tedy existuje‘,“ svěřil se nesměle pan Ondřej. „Oni mi asi vůbec nevěřili… Ale to už jen tak na okraj.“</p>
			<p class="MLP_text ParaOverride-1">„Z&#160;toho si nic nedělejte,“ uklidňuje ho paní Jana.</p>
			<p class="MLP_text ParaOverride-1">„Každopádně teď musíme dávat pozor,“ kuje plány paní Jurtová, „jestli to auto někdo z&#160;nás někde nezahlídne.“</p>
			<p class="MLP_text ParaOverride-1">„Co se zeptat na britském velvyslanectví?“ navrhla paní Johana.</p>
			<p class="MLP_text ParaOverride-1">„Myslíte, že by nám pomohli?“ nevěří paní knihovnice.</p>
			<p class="MLP_text ParaOverride-1">„Můžeme to zkusit,“ myslí paní Johana.</p>
			<p class="MLP_text ParaOverride-1">„Mám pocit,“ dodává paní Jurtová se zkušeností starého detektiva, „že tahle práce spíš náleží Interpolu než pánům velvyslancům.“</p>
			<p class="MLP_text ParaOverride-1">„To asi máte pravdu,“ uznává paní Johana, „ale stejně za to nic nedám… aspoň teda doufám… když se tam půjdu zeptat.“</p>
			<p class="MLP_text ParaOverride-1">„A&#160;jak to formuluješ?“ ptá se pan Ondřej.</p>
			<p class="MLP_text ParaOverride-1">„Půjdu rovnou na věc,“ vidí to jasně před sebou paní Johana. „Zeptám se, čí to auto je, protože parkovalo u&#160;nás před domem a&#160;pozor! Že když odjíždělo, tak si pán majitel zapomněl něco na chodníku.“</p>
			<p class="MLP_text ParaOverride-1">„Ty seš blázen!“</p>
			<p class="MLP_text ParaOverride-1">„Řeknu, že jsem za ním vyběhla, volala, ale že zmizel, že jsem si ale zapsala jeho číslo.“</p>
			<p class="MLP_text ParaOverride-1">„A&#160;ta věc na chodníku?“ ptá se pragmaticky paní Jurtová.</p>
			<p class="MLP_text ParaOverride-1">„To jim neřeknu!“</p>
			<p class="MLP_text ParaOverride-1">„A&#160;když se tě zeptaj?“ pálí pan Ondřej.</p>
			<p class="MLP_text ParaOverride-1">„Tak řeknu… že jim to neřeknu.“</p>
			<p class="MLP_text ParaOverride-1">„Hm.“</p>
			<p class="MLP_text ParaOverride-1">„Protože kdybych jim to řekla, tak pak by se o&#160;ni nemusel přihlásit pravý majitel… jim vysvětlim. Ale utvrdím je v&#160;tom, že je to důležitá věc. Věc, kterou opravdový majitel… věci… zcela jistě postrádá.“</p>
			<p class="MLP_text ParaOverride-1">„Šílenec!“ otírá si zpocené čelo pan Ondřej.</p>
			<p class="MLP_text ParaOverride-1">„Paní Johano, vy jste tak chytrá a&#160;statečná žena,“ obdivuje paní Johanu pan Nový.</p>
			<p class="MLP_text ParaOverride-1">Pan Ondřej v&#160;duchu zaběduje. A&#160;pak se zeptá své ženy ironickým tónem:</p>
			<p class="MLP_text ParaOverride-1">„Johano, a&#160;je ti doufám jasný, že si to celý budeš muset nechat přeložit do angličtiny?“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tak to bylo zaprvé auto. A&#160;za druhé? Teprve teď se do rozhovoru vkládá Gábina. Nic netušícím kolegům tiše a&#160;tajemně sděluje:</p>
			<p class="MLP_text ParaOverride-1">„Já mám taky něco.“</p>
			<p class="MLP_text ParaOverride-1">Jejich pohledy na ní spočinou. A&#160;Gábina se jme vyprávět a&#160;podrobně popisuje celou návštěvu u&#160;doktora Drobného.</p>
			<p class="MLP_text ParaOverride-1">Nakonec otevře svou plátěnou brašnu a&#160;za naprostého ticha&#160;– nikdo ani nedýchá, matně ozářené obličeje stolní lampičkou napjatě zírají&#160;– vyndává klíče. Obrovské klíče.</p>
			<p class="MLP_text ParaOverride-1">„Panebože,“ pronesl hlasem sevřeným strachy pan Nový. „Vždyť nás zavřou!“</p>
			<p class="MLP_text ParaOverride-1">„Jano, vy jste někdy byla u&#160;pana Krause?“ vzpamatovala se jako první paní Jurtová.</p>
			<p class="MLP_text ParaOverride-1">„Jednou. Ale to už je dávno. Aspoň deset let.“</p>
			<p class="MLP_text ParaOverride-1">„A&#160;někdo z&#160;vás?“</p>
			<p class="MLP_text ParaOverride-1">Nikdo.</p>
			<p class="MLP_text ParaOverride-1">„Tak mám dojem, že budete muset tady Gábině alespoň přibližně říct, jak to tam vypadá.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„No tohle budou klíče od vily, jestli se nepletu,“ prohlásila jistě paní Jurtová.</p>
			<p class="MLP_text ParaOverride-1">„Jak to víte?“ nedůvěřuje Gábina.</p>
			<p class="MLP_text ParaOverride-1">„To nevim. Ale myslim si to. Předtucha!“</p>
			<p class="MLP_text ParaOverride-1">„Vy jste někdy ty klíče viděla?“ vyzvídá Gábina.</p>
			<p class="MLP_text ParaOverride-1">„Ne,“ přizná paní Jurtová, „ale od čeho by byly? Nebo má pan doktor hrad?“</p>
			<p class="MLP_text ParaOverride-1">„Zvláštní je, že když jsem v&#160;šupleti ty klíče uviděla, nezaváhala jsem ani na moment, že by od vily nebyly.“</p>
			<p class="MLP_text ParaOverride-1">„A&#160;napadá někoho z&#160;vás,“ táže se pan Nový s&#160;pohledem upřeným na velké klíče, „od čeho by takové klíče mohly ještě být?“</p>
			<p class="MLP_text ParaOverride-1">„Jsou to tedy kusy,“ potěžkává je pan Ondřej. „Jak od hradního sklepení…“</p>
			<p class="MLP_text ParaOverride-1">„Vidíte,“ chválí tenhle postřeh paní Jurtová, „ke dveřím od nějakého sklepa by zrovna mohly pasovat.“</p>
			<p class="MLP_text ParaOverride-1">„Mě teď něco napadlo,“ napnula zvědavost všech na nejvyšší míru paní Johana.</p>
			<p class="MLP_text ParaOverride-1">„Johano, nestraš! Co?“</p>
			<p class="MLP_text ParaOverride-1">„Přišla jsem na to, jak vyzkoušet pana doktora.“</p>
			<p class="MLP_text ParaOverride-1">„Počkej, hele, jestli chceš, aby tou ztracenou věcí majitele anglickýho auta byly tyhle klíče… a&#160;jít na vyslanectví…“</p>
			<p class="MLP_text ParaOverride-1">„A&#160;proč ne?“</p>
			<p class="MLP_text ParaOverride-1">„Doktor ti zakroutí krkem!“</p>
			<p class="MLP_text ParaOverride-1">„Kdo tady straší?“ žertuje paní Johana.</p>
			<p class="MLP_text ParaOverride-1">„Ne. Vážně. Něco na tom je,“ líbí se nápad paní Jurtové, „protože takhle zjistíme okamžitě a&#160;jistojistě, jestli existuje spojitost mezi doktorem a&#160;tím autem, jednoduše&#160;– jestli v&#160;tý vraždě doktor jede.“</p>
			<p class="MLP_text ParaOverride-1">„Jo?“ přistupuje pan Ondřej k&#160;návrhu trochu s&#160;obavami.</p>
			<p class="MLP_text ParaOverride-1">„Helejte se,“ uklidňuje ho paní Jurtová. „Doktor s&#160;námi Johanu neviděl. Nebyla s&#160;námi ani jednou, když jsme volali policii.“</p>
			<p class="MLP_text ParaOverride-1">„A&#160;navíc mě nezná! Chodím k&#160;doktorce do Dejvic.“</p>
			<p class="MLP_text ParaOverride-1">„To se hodí,“ spokojeně poslouchá paní Jurtová.</p>
			<p class="MLP_text ParaOverride-1">„A&#160;co chcete dělat?“ nechápe pan Ondřej.</p>
			<p class="MLP_text ParaOverride-1">„Johana půjde, jak říkala, na velvyslanectví,“ vysvětluje paní Jurtová. „A&#160;uvidíme, jestli se někdo přihlásí.“</p>
			<p class="MLP_text ParaOverride-1">„Jsou tři možnosti,“ ujasňuje Gábina. „Zaprvé&#160;– nepřihlásí se nikdo, za druhé&#160;– přihlásí se někdo cizí, za třetí&#160;– přihlásí se… doktor?“</p>
			<p class="MLP_text ParaOverride-1">„Já nevim, kde furt berete jistotu, že vrahem je doktor,“ říká si skoro sama pro sebe Janina Filupová, snaží se stát nohama na zemi.</p>
			<p class="MLP_text ParaOverride-1">„Ale pozor,“ pokračuje v&#160;debatě pan Nový bez ohledů na námitky paní knihovnice. „Když se nepřihlásí nikdo, nemusí to přeci ještě nutně znamenat, že je doktor nevinen.“</p>
			<p class="MLP_text ParaOverride-1">„Já se z&#160;vás zbláznim,“ chytá se za hlavu paní Jana. „Presumpce neviny&#160;– říká vám to něco?“</p>
			<p class="MLP_text ParaOverride-1">„Jano, počkejte,“ kuje dále paní Jurtová. „Uděláme to, jak říkala paní Johana. A&#160;uvidíme, co se bude dít.“</p>
			<p class="MLP_text ParaOverride-1">„A&#160;co s&#160;těma klíčema?“ předkládá Janina praktický problém číslo jedna.</p>
			<p class="MLP_text ParaOverride-1">„Někdo z&#160;nás by asi měl zkusit, jestli nepasují k&#160;vole,“ navrhuje paní Johana.</p>
			<p class="MLP_text ParaOverride-1">„K&#160;vole?“ ptá se pan Ondřej.</p>
			<p class="MLP_text ParaOverride-1">„Ále&#160;– k&#160;vile!“ upřesňuje jeho žena. „To byl překlep.“</p>
			<p class="MLP_text ParaOverride-1">„Tak toho se ujmu,“ hlásí se Gábina.</p>
			<p class="MLP_text ParaOverride-1">„A&#160;to tam půjdete teď v&#160;noci?“ vyděsil se pan Nový.</p>
			<p class="MLP_text ParaOverride-1">„Ne. Půjdu tam přes den. Až bude mít pan doktor ordinační dobu.“</p>
			<p class="MLP_text ParaOverride-1">„Za bílého dne?“ jektá zuby pan Nový.</p>
			<p class="MLP_text ParaOverride-1">„Bude to míň nápadný než za tmy s&#160;baterkou.“</p>
			<p class="MLP_text ParaOverride-1">„Ó vy ženy!“ zaúpí pan Nový.</p>
		</div>
</body>
</html>