<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>naivni_detektivka_z_knihovny-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="naivni_detektivka_z_knihovny-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">Den jedenáctý</p>
			<p class="MLP_text_bez1radku ParaOverride-1">Na druhý den ráno si to pan Ondřej míří pro čerstvé pečivo do místního koloniálu. Ten mají tady v&#160;Cibulkách přímo u&#160;autobusové zastávky směrem do centra. Pan Ondřej nakupuje šest rohlíků obzvláště vypečených, dva bílé jogurty a&#160;kakao. Potkává sousedy, s&#160;nimiž si vzájemně vymění pár frází ohledně počasí a&#160;zdraví&#160;– i&#160;takové obyčejné věty jsou milé, když je prohodíte s&#160;milými lidmi… Vychází z&#160;krámku na chodník… a&#160;tu…! Akorát kolem něj profrčelo ono černé auto! Černý jaguár! Přesně to podezřelé auto, které tenkrát vyčenichal Lupíno, a&#160;které tak záhadně zmizelo.</p>
			<p class="MLP_text ParaOverride-1">Pan Ondřej zírá. Auto sjíždí sešupem po kostkami vydlážděné silnici směrem do centra.</p>
			<p class="MLP_text ParaOverride-1">Právě v&#160;tu samou chvíli v&#160;zastávce u&#160;koloniálu stojí autobus. Už zvoní a&#160;dveře se zavírají… Ale! Pan Ondřej s&#160;nákupem v&#160;síťovce stačí ještě hbitě naskočit. Ovšem kakao už to má za sebou. Dveře netrpělivě zasyčí ještě jednou, a&#160;jen jak je kakao propuštěno z&#160;dveřního sevření, probíhá pan Ondřej autobusem až k&#160;řidiči a&#160;prudce dosedá s&#160;rozjezdem vozu. Rozrušeně hledí předním sklem, jak na konci ulice mizí černé auto v&#160;zatáčce serpentiny. Autobus se už valí. A&#160;pan Ondřej ani neví, co ho to napadlo. Ale vše udělal s&#160;pocitem, že musí. Snad se něčeho dopátrá.</p>
			<p class="MLP_text ParaOverride-1">Honit takový fáro městským autobusem&#160;– to je tedy frajeřina! Panu Ondřejovi dochází, že to celé je asi pěkná blbina… To už autobus sjíždí na Plzeňskou… Ten auťák už asi nedostihneme… Ten ze sebe z&#160;fleku vymáčkne 120 kilometrů v&#160;hodině…</p>
			<p class="MLP_text ParaOverride-1">Pan Ondřej vidí černé auto dost daleko před sebou v&#160;koloně aut… Ale… Co to…? Autobus vjíždí do prázdného pruhu… a&#160;frrr… Než bys řek švec, autobus předjíždí celý zástup osobních aut včetně tajemného černého vozidla!</p>
			<p class="MLP_text ParaOverride-1">Kdo v&#160;něm sedí…? Pan Ondřej, ať se naklání, jak se naklání, osobu nerozeznává. Řidič jaguáru má stáhnuté stínítko proti slunci… V&#160;autě je sám, zdá se… Volant objímají ruce v&#160;tmavých rukavicích…</p>
			<p class="MLP_text ParaOverride-1">Autobus se řítí a&#160;nelítostně za sebou zanechává inkriminované černé fáro. Uvízlo v&#160;nekonečné frontě nešťastníků mířících hlemýždím tempem do centra.</p>
			<p class="MLP_text ParaOverride-1">Pan Ondřej na to nechápavě hledí&#160;– Jak mohl zapomenout, že mají autobusy teď v&#160;době dopravní špičky svůj zvláštní pruh? Tomu říkám honička! Do thrilleru jako stvořená.</p>
			<p class="MLP_text ParaOverride-1">A&#160;když u&#160;Anděla vystupuje, nemůže se tomu všemu nesmát.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Právě tou dobou si to pan Nový vykračuje do knihovny. Jak si všechny události podle návrhu paní Jurtové zapisuje, došel včera k&#160;zajímavé úvaze. Večer, ještě po návratu ze sezení u&#160;paní knihovnice, si otevřel svůj notes se zápisky a&#160;řádně si vše přečetl. Pěkně od začátku. A&#160;pak důkladně popsal další novinky. A&#160;když dopsal, znovu si zápisník prohlížel, listoval, až se zastavil u&#160;Gábininy návštěvy v&#160;bytě doktorky Ivy Lesecké v&#160;ulici Slávy Horníka.</p>
			<p class="MLP_text ParaOverride-1">Co je totiž zajímavé! Že byť měla paní doktorka knihovničku, stůl, noční stolek, stolek s&#160;telefonem a&#160;tak dále, tak knihy vypůjčené z&#160;knihovny ležely ve čtvrté zásuvce psacího stolu. A&#160;ještě v&#160;nich byly založeny tak důležité dokumenty! Doktorka zřejmě opravdu věděla a&#160;tušila, že by nemusela dobře dopadnout, a&#160;tak věci nejen uschovala, ale vědomě i&#160;zanechala stopy pro ty, kdo se případu ujmou! Tak přemýšlí pan Nový.</p>
			<p class="MLP_text ParaOverride-1">To už pan Nový vychází schůdky ke knihovně.</p>
			<p class="MLP_text ParaOverride-1">V&#160;knihovně si zrovna jedna z&#160;maminek na mateřské sune do tašky nové knihy a, s&#160;nemluvnětem na ruce, loučí se s&#160;paní Janou. Mimino dělá pa pa, Janina taky. Venku vkládá mladá paní dítko do kočárku a&#160;jede zvesela dál.</p>
			<p class="MLP_text ParaOverride-1">Pan Nový tedy s&#160;paní Janou v&#160;knihovně osamí.</p>
			<p class="MLP_text ParaOverride-1">„Paní Jano, já k&#160;vám jdu, protože bych od vás potřeboval něco vědět…“</p>
			<p class="MLP_text ParaOverride-1">„Ode mě? A&#160;co to je?“</p>
			<p class="MLP_text ParaOverride-1">„Chtěl jsem vás požádat, jestli byste se nemohla podívat do vaší kartotéky čtenářů, najít tam kartu paní doktorky Lesecké a&#160;zjistit, které tituly má vypůjčeny.“</p>
			<p class="MLP_text ParaOverride-1">„Ale ano, jistě, to můžu, ale… Proč to chcete vědět, pane Nový?“ a&#160;už hledá.</p>
			<p class="MLP_text ParaOverride-1">„Napadlo mě, že těmi názvy… že zkrátka pomocí názvů těch knih nám třeba paní doktorka chtěla něco důležitého nenápadně sdělit.“</p>
			<p class="MLP_text ParaOverride-1">Janina Filupová drží v&#160;rukou kartu Ivy Lesecké a&#160;vytahuje z&#160;ní tři kartotéční lístky. Kroutí hlavou nad knihami, které má doktorka vypůjčené.</p>
			<p class="MLP_text ParaOverride-1">„Co je to za knihy, smím-li se zeptat?“ v&#160;obavách dosedá pan Nový na čtenářskou židličku.</p>
			<p class="MLP_text ParaOverride-1">„Pane Nový, a&#160;jak vás to vůbec napadlo?“</p>
			<p class="MLP_text ParaOverride-1">„Co je tam? Vy mě napínáte!“</p>
			<p class="MLP_text ParaOverride-1">„Dobře, že sedíte,“ praví tajemně paní Jana. „Poslouchejte. První knížka&#160;– <span class="MLP_znak_kurziva_11b">Letecké fotografie Velké Británie.</span> A&#160;ty další dvě&#160;– to jsou názvy detektivek: <span class="MLP_znak_kurziva_11b">Smrt za zrcadlem.</span> A&#160;<span class="MLP_znak_kurziva_11b">Tajemný Londýňan.</span>“</p>
			<p class="MLP_text ParaOverride-1">„<span class="MLP_znak_kurziva_11b">Tajemný Londýňan</span>?“ nechápe pan Nový.</p>
			<p class="MLP_text ParaOverride-1">„Ano, a&#160;<span class="MLP_znak_kurziva_11b">Smrt</span> za<span class="MLP_znak_kurziva_11b"> zrcadlem</span>.“</p>
			<p class="MLP_text ParaOverride-1">„Co to znamená?“</p>
			<p class="MLP_text ParaOverride-1">„Nemám potuchy, pane Nový.“ Po chvíli ticha dodá: „Myslíte, že tím paní doktorka chtěla něco naznačit?“</p>
			<p class="MLP_text ParaOverride-1">„No, abych pravdu řekl, myslel jsem si to. Ale teď o&#160;tom pochybuji. Ty názvy… asi s&#160;případem nesouvisejí. Jen mě to tak napadlo.“</p>
			<p class="MLP_text ParaOverride-1">„Ále tak&#160;– za pokus to stálo. Ale bylo by to hezký, kdyby tam stálo třeba: <span class="MLP_znak_kurziva_11b">Vrah je doktor</span>.“</p>
			<p class="MLP_text ParaOverride-1">„No, v&#160;něco podobného jsem, pravda, doufal. Hlavně, když jste mě tak napínala.“</p>
			<p class="MLP_text ParaOverride-1">Paní knihovnice se směje, ale pak zvážní:</p>
			<p class="MLP_text ParaOverride-1">„Ale nějaké zrcadlo u&#160;doktorky visí… a… ti Angličani… Víte, co je zajímavé, pane Nový? Nepamatuji se, že by si paní doktorka někdy v&#160;minulosti půjčovala detektivky.“</p>
			<p class="MLP_text ParaOverride-1">Do knihovny vchází dvojice čtenářů a&#160;naši detektivové jsou nuceni závažný rozhovor přerušit.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Gábina má dnes čekat starožitníka, proto míří k&#160;domu číslo 27 v&#160;ulici Slávy Horníka. Chce se ale ještě před tím, než stojací hodiny předá, v&#160;bytě Ivy Lesecké pečlivě porozhlédnout.</p>
			<p class="MLP_text ParaOverride-1">Zaklapne za sebou dveře od bytu a&#160;rozhlédne se kolem sebe. Ale co to? Něco tu nehraje. Jako by tu někdo před ní byl! Ano… šuplata… V&#160;obývacím pokoji někdo něco hledal! Psací stůl je vzhůru nohama… Gábinu z&#160;toho všeho jímá hrůza. Uvědomuje si, že vrah má klíče. A&#160;že si na ní tady taky může jednou počkat… nebo… Taky může každou chvíli přijít. To ji nikdy předtím nenapadlo! Vtom&#160;– crrrrr…</p>
			<p class="MLP_text ParaOverride-1">!!!</p>
			<p class="MLP_text ParaOverride-1">Zvonek.</p>
			<p class="MLP_text ParaOverride-1">Gábina se příšerně lekla. Opatrně jde ke dveřím… po špičkách… a&#160;nahlédne dveřním kukátkem do chodby.</p>
			<p class="MLP_text ParaOverride-1">Nikdo nikde.</p>
			<p class="MLP_text ParaOverride-1">Chvilku se rozmýšlí… a&#160;pak… potichoučku míří k&#160;oknu. Odhrnuje okraj záclonky… a&#160;nenápadně kouká dolů.</p>
			<p class="MLP_text ParaOverride-1">Dole před domem přechází muž.</p>
			<p class="MLP_text ParaOverride-1">Kdo to může být…? Gábina jde k&#160;domácímu telefonu:</p>
			<p class="MLP_text ParaOverride-1">„Ano?“ praví do něj nejistě.</p>
			<p class="MLP_text ParaOverride-1">„Tady Starý, ze starožitnictví, jdu trochu dřív, nevadí to?“</p>
			<p class="MLP_text ParaOverride-1">„Ne ne ne ne,“ uleví se Gábině. „Jen pojďte,“ a&#160;zvonítkem otevírá domovní dveře.</p>
			<p class="MLP_text ParaOverride-1">Pan Starý vstupuje do domu.</p>
			<p class="MLP_text ParaOverride-1">Gábině dochází ten binec všude kolem ní a&#160;tak rychle hází věci zpátky do zásuvek a&#160;zavírá je. Pak zavírá dveře do ložnice, aby ten nejhorší nepořádek nebyl vidět… Stejně všechno nestíhá uklidit.&#160;– Bude dělat, jako že se právě dala do úklidu…! Projde kolem stojacích hodin. A!&#160;– všimne si… Skleněná dvířka hodin jsou pootevřena… Gábina na to zírá.</p>
			<p class="MLP_text ParaOverride-1">Ale to už pan Starý zvoní u&#160;dveří. Gábina rychle přibouchne sklo od hodin a&#160;běží ke dveřím, div že se nepřerazí. Stačí ještě popadnout prachovku z&#160;poličky u&#160;komory.</p>
			<p class="MLP_text ParaOverride-1">To už pan Starý vchází a&#160;Gábina mu podává ruku. Pan Starý se představuje… Zdá se, že ovládá způsoby slušného chování… Ano, nejdřív dáma…</p>
			<p class="MLP_text ParaOverride-1">To už oba stojí před hodinami.</p>
			<p class="MLP_text ParaOverride-1">„Tak tady jsou,“ oznamuje rozrušeně a&#160;jaksi nadbytečně Gábina.</p>
			<p class="MLP_text ParaOverride-1">„Vidim, vidim,“ pronáší celkem mile pan Starý, pozorně prohlíží hodiny ze všech stran, nadzvedává si brýle.</p>
			<p class="MLP_text ParaOverride-1">Gábina teď propadá panice, co když hodiny ten nezvaný návštěvník bytu rozbil, co pak? Hodiny byly přece otevřeny…</p>
			<p class="MLP_text ParaOverride-1">Po chvíli:</p>
			<p class="MLP_text ParaOverride-1">„No tak jo,“ zaznělo suše z&#160;úst pana Starého.</p>
			<p class="MLP_text ParaOverride-1">Gábina si oddychne. Pan Starý staví svůj kufřík na stůl a&#160;otevírá jej. Jej! Gábina mu nahlédne přes rameno: v&#160;kufříku je vyloženo osmdesát tisíc…! Pak pan Starý předloží před Gábinu lejstro k&#160;podpisu. Gábina váhá. Je jí jasné, že to celé zavání velkým průšvihem. Vzít si osmdesát tisíc a&#160;vydávat se za neteř zavražděného člověka&#160;– no, to je opravdu na zvážení… a&#160;na zavření!</p>
			<p class="MLP_text ParaOverride-1">Pak pan Starý dává znamení z&#160;okna a&#160;ve chvíli zvoní u&#160;dveří jeho dva spolupracovníci, kteří zvednou hodiny a&#160;odcházejí. Cestou z&#160;bytu si pan Starý všimne starožitného zrcadla.</p>
			<p class="MLP_text ParaOverride-1">„Pěkný kousek,“ chválí jej. „O&#160;ten bych měl taky zájem. Řekněte tetě, že kdyby se tohohle kousku chtěla zbavit, tak ví, na koho se má obrátit. No, doufám, že spokojenost je na obou stranách.“ A&#160;s&#160;úsměvem odchází.</p>
			<p class="MLP_text ParaOverride-1">Gábina je překvapena jeho vzorným chováním. Takový anglický gentleman…</p>
			<p class="MLP_text ParaOverride-1">Když odejde, dává se do uklízení. V&#160;hlavě se jí honí, co na ty peníze řekne celá parta.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Paní Jurtová volá na informace. Chce se dozvědět, kdo je paní Brownová.</p>
			<p class="MLP_text ParaOverride-1">„Paní, nevíte alespoň křestní jméno?“ nevěří informátor.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ani bydliště? Telefon? Zaměstnání?“</p>
			<p class="MLP_text ParaOverride-1">„Zaměstnání?“</p>
			<p class="MLP_text ParaOverride-1">„Nó třeba,“ praví celkem sympatický hlas mladého muže na drátě.</p>
			<p class="MLP_text ParaOverride-1">„World Reality.“</p>
			<p class="MLP_text ParaOverride-1">„No vida! Tak se na to podíváme.“</p>
			<p class="MLP_text ParaOverride-1">Ví čert, jak to ti lidé hledají? Že by ten internet? Paní Jurtová čeká.</p>
			<p class="MLP_text ParaOverride-1">„World Reality je anglická realitní kancelář,“ hlásí milý hoch. „Česká pobočka má sídlo Na Příkopech 11, Praha 2. Jinak sídlo firmy jako takové je London, Regents Street 200/C. Ředitelem firmy je Richard Grooms. A&#160;pak je tu napsáno, že je to ve vlastnictví akcio­nářů. Je jich, těch největších, pět. Ňákej Adams, Lirthy, Jackson, House a… Brown!“</p>
			<p class="MLP_text ParaOverride-1">„Hurááááá,“ zařve paní Jurtová do sluchátka. „A&#160;je tam i&#160;křestní jméno?“</p>
			<p class="MLP_text ParaOverride-1">„Je. Adalbert.“</p>
			<p class="MLP_text ParaOverride-1">„Adalbert?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„To je ale mužské jméno, ne?“</p>
			<p class="MLP_text ParaOverride-1">„Obávám se tvrdit, že ano.“</p>
			<p class="MLP_text ParaOverride-1">„Hm,“ vydechne paní Jurtová posmutněle.</p>
			<p class="MLP_text ParaOverride-1">„Počkejte, tady je napsáno, že tato realitní firma má své pobočky ještě v&#160;Lisabonu, Lyonu, Vídni a&#160;Budapešti.“</p>
			<p class="MLP_text ParaOverride-1">„Aha…,“ čeká, co ten bystrý chlapec ještě vypátrá.</p>
			<p class="MLP_text ParaOverride-1">„A&#160;tady kliknu… momentíček.</p>
			<p class="MLP_text ParaOverride-1">„Klikněte.“</p>
			<p class="MLP_text ParaOverride-1">„Tady, našel jsem to!“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Ředitelku pobočky v&#160;Lisabonu.“</p>
			<p class="MLP_text ParaOverride-1">„Ano… A&#160;kdo je to?“</p>
			<p class="MLP_text ParaOverride-1">„Helen Adams.“</p>
			<p class="MLP_text ParaOverride-1">„Tu neznám.“</p>
			<p class="MLP_text ParaOverride-1">„Já taky ne.“</p>
			<p class="MLP_text ParaOverride-1">„A&#160;co teda máte?“</p>
			<p class="MLP_text ParaOverride-1">„No podívejte se. Adams je přece jedním z&#160;vlastníků firmy.“</p>
			<p class="MLP_text ParaOverride-1">„Jo takhle…! Hledejte dál.“</p>
			<p class="MLP_text ParaOverride-1">„A&#160;tady Vídeň… Jo. Je to tak! Ředitelem pobočky je nějakej Arthur Jackson!“</p>
			<p class="MLP_text ParaOverride-1">„Áhá! No vida! Takže…“</p>
			<p class="MLP_text ParaOverride-1">„Takže i&#160;když na stránkách pražské pobočky World Reality žádná jména nejsou, kombinuji…“</p>
			<p class="MLP_text ParaOverride-1">„Chachááá…! že ta Brownová… Chápu!“</p>
			<p class="MLP_text ParaOverride-1">„Chcete telefonní spojení do World Reality?“</p>
			<p class="MLP_text ParaOverride-1">„No tak napsat si ho můžu.“</p>
			<p class="MLP_text ParaOverride-1">„Tak si pište: 26 02 77 832.“</p>
			<p class="MLP_text ParaOverride-1">„Mám.“</p>
			<p class="MLP_text ParaOverride-1">„Tak mě těšilo.“</p>
			<p class="MLP_text ParaOverride-1">„Mě taky. A&#160;díky, pane Holmesi. Na shledanou.“</p>
			<p class="MLP_text ParaOverride-1">„Na slyšenou.“</p>
			<p class="MLP_text ParaOverride-1">Klap. Takže ta Brownová… je buď dcerou majitele realitky, nebo sestrou… Ale pan Ondřej slyšel, jak se mluví o&#160;slečně Brownové, nikoli paní… Každopádně to bude ředitelka. Ovšem jestli to nejsou předčasné závěry, je si vědoma paní Jurtová.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Neměli bychom se už obrátit na policii?“ ztrácí nervy pan Ondřej.</p>
			<p class="MLP_text ParaOverride-1">„V&#160;ruce toho, pravda, máme už hodně,“ souhlasí pan Nový s&#160;panem Ondřejem.</p>
			<p class="MLP_text ParaOverride-1">„Hlavně ty peníze,“ posune se Gábina k&#160;blíž k&#160;ostatním. „Co s&#160;nima mám dělat?“</p>
			<p class="MLP_text ParaOverride-1">„A&#160;kde je vlastně máte, Gábino?“ téměř šeptá paní Jurtová.</p>
			<p class="MLP_text ParaOverride-1">„Tady,“ vytahuje brašnu zpod stolu, „s&#160;sebou.“</p>
			<p class="MLP_text ParaOverride-1">„Ukažte!“ zvědavě pohlédne pan Nový.</p>
			<p class="MLP_text ParaOverride-1">Gábina pokládá brašnu na stolek, okolo kterého se všichni krčí. Vyndává peníze. Jeden balíček pěkně po druhém. Až teď, když to všichni vidí, jim dochází, co je to za průšvih.&#160;– Peníze, které náleží mrtvé!&#160;– No tě pic!</p>
			<p class="MLP_text ParaOverride-1">„Možná, že bychom měli konečně ohlásit na policii, že je paní doktorka nezvěstná,“ navrhuje pan Nový, když to vidí.</p>
			<p class="MLP_text ParaOverride-1">„A&#160;pak hned policii předat dokumenty ohledně Reinera a&#160;Krause,“ pokračuje pan Ondřej. „Vždyť ty zdravotnické dokumenty, to jsou jasné důkazy!“</p>
			<p class="MLP_text ParaOverride-1">„To jsem zvědavá, jak jim budeme vyprávět, jak jsme došli ke všem těm diářům, ke klíčům a&#160;k&#160;tomu všemu!“ vidí věc složitě paní knihovnice. „Z&#160;toho kouká pěknej prů…“</p>
			<p class="MLP_text ParaOverride-1">„Ale no tak, paní Jano!“ okřikuje ji paní Jurtová.</p>
			<p class="MLP_text ParaOverride-1">Dávají tak raději slovo Gábině. Ta vypráví, co se dozvěděla z&#160;dopisů adresovaných Ivě Lesecké, které našla ve sklepě domu číslo 27 v&#160;ulici Slávy Horníka. Když jim Gábina dopisy dočte, zareaguje jako první paní Jurtová:</p>
			<p class="MLP_text ParaOverride-1">„Myslíte, Gábino, že motivem vraždy byla nakonec žárlivost?“</p>
			<p class="MLP_text ParaOverride-1">„Jde o&#160;anonymní výhrůžný dopis. Měli bychom to vzít v&#160;potaz.“</p>
			<p class="MLP_text ParaOverride-1">„Kdo ho mohl napsat?“ ptá se za všechny pan Ondřej.</p>
			<p class="MLP_text ParaOverride-1">„To asi jen tak nezjistíme,“ pochybuje jako obvykle paní Jana.</p>
			<p class="MLP_text ParaOverride-1">„Diář pana doktora Drobného je plný ženských jmen,“ upozorňuje pan Nový.</p>
			<p class="MLP_text ParaOverride-1">„No jo, ale přece je nemůžeme všechny obvolat a&#160;zeptat se těch dam, jestli něco neměly s&#160;doktorem,“ praví kousavě paní Jurtová.</p>
			<p class="MLP_text ParaOverride-1">„Nebo jestli náhodou neposlaly nezvěstné doktorce anonymní dopis,“ dokončí v&#160;podobném duchu paní knihovnice.</p>
			<p class="MLP_text ParaOverride-1">„Ale stejně je zvláštní,“ opáčí mírumilovně paní Johana, „že všechny tyhle zajímavé dokumenty&#160;– ať už dopisy, nebo ty papíry z&#160;nemocnice&#160;– paní doktorka uschovala tak nějak nápaditě, viďte?“</p>
			<p class="MLP_text ParaOverride-1">„Jsem přesvědčen, že tušila, k&#160;čemu se schyluje,“ souhlasí s&#160;postřehem paní Johany pan Nový. „Podle mého názoru se doktorka Lesecká pokusila vědomě stopy zanechávat. Všimněte si, prosím, názvů knih, které si vypůjčila.“</p>
			<p class="MLP_text ParaOverride-1">„Co si půjčila?“ zvědavě na to paní Jurtová.</p>
			<p class="MLP_text ParaOverride-1">„<span class="MLP_znak_kurziva_11b">Letecké fotografie Velké Británie</span>,<span class="MLP_znak_kurziva_11b"> Smrt za zrcadlem </span>a<span class="MLP_znak_kurziva_11b">&#160;Tajemnýho Londýňana</span>,“ nevzrušeně panu Novému vyplácne pointu paní knihovnice.</p>
			<p class="MLP_text ParaOverride-1">„Víte, že když jsem dneska přišla do bytu paní doktorky předat ty stojací hodiny, tak že tam byl nepořádek?“ obrací list Gábina. „Jako by tam někdo přede mnou byl. Jako by něco hledal…“</p>
			<p class="MLP_text ParaOverride-1">Všem zatrne.</p>
			<p class="MLP_text ParaOverride-1">„V&#160;tom případě jsme stopy zachránili na poslední chvíli,“ nadnese paní Jurtová.</p>
			<p class="MLP_text ParaOverride-1">„Škoda, že toho člověka někdo neviděl při činu,“ lituje pan Ondřej.</p>
			<p class="MLP_text ParaOverride-1">„Řeknu vám, setkat se s&#160;ním v&#160;tom bytě, to bych si moc nepřála,“ reaguje Gábina.</p>
			<p class="MLP_text ParaOverride-1">„Jasně, takhle jsem to nemyslel. Víte, já měl na mysli třeba pana Kratifouse.“</p>
			<p class="MLP_text ParaOverride-1">„Myslíte, že to byl Kratifous?“ ptá se udiveně paní Jana.</p>
			<p class="MLP_text ParaOverride-1">„Ale nééé. Já myslel, že si jako Kratifous mohl něčeho všimnout…“</p>
			<p class="MLP_text ParaOverride-1">„To že je škoda.“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Aháá.“</p>
			<p class="MLP_text ParaOverride-1">„To škoda je. Ale nemění to nic na faktu, že hlavním podezřelým zůstává doktor Drobný,“ směřuje k&#160;jádru věci paní Jurtová.</p>
			<p class="MLP_text ParaOverride-1">„Kdo jiný?“ uvažuje pan Ondřej.</p>
			<p class="MLP_text ParaOverride-1">„Nesmíme zapomenout, že to taky mohla být nám neznámá žena, která poslala doktorce anonymní dopis,“ připomíná pan Nový.</p>
			<p class="MLP_text ParaOverride-1">„Helejte se!“ div nevykřikne paní Johana. „Mám to!“</p>
			<p class="MLP_text ParaOverride-1">„Co?“ táže se mírně zděšeně její muž.</p>
			<p class="MLP_text ParaOverride-1">„Musíme to nalíčit tak, abychom vraha… nebo prostě toho, kdo v&#160;bytě čmuchal… nalákali do bytu znovu!“</p>
			<p class="MLP_text ParaOverride-1">„A&#160;přistihli ho při tom,“ chápe pan Ondřej.</p>
			<p class="MLP_text ParaOverride-1">„Jo. Anebo!“ udělá paní Johana významnou pauzu. „Aby ho při tom rovnou přistihla policie.“</p>
			<p class="MLP_text ParaOverride-1">Když dnešní „duchařský dýchánek“ skončí, venku je už přirozeně tma. Naše skupinka vychází z&#160;domu, kde bydlí paní knihovnice i&#160;paní Jurtová, a&#160;je rozhodnuta, že nejprve počká s&#160;Gábinou na autobusové zastávce, až jí to přijede, a&#160;pak pana Nového vyprovodí až ke dveřím. Bude to tak lepší, říkají si manželé Ondřejovi.</p>
		</div>
</body>
</html>